<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e101">
       </a>
       K lipe
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ešte, lipka povievaš,
Ešte šumíš cez dvor náš?

„Povievam si, smutne dosť,
Pozri sa len, drahý hosť!

„Pozri jak som nahnutá,
Z ratolestí spadnutá;“

„Kde žes milý, kde býval,
Dávno sas tu nevídal;“

„Dlhé chvíle trávime
Čo po tebe túžime,“

„Túži tvoja rodina,
So starýma známyma.“

„Býval som tam v cudzine,
Rok za rokom sa minie,“

„Leš na dvore som už zas,
Ožije nám starý čas,

„Staré dni sa sem spustia,
Čo ti listy zašuštia.

„A pozri len, tam z hora,
Jak sa nesú do dvora!“

„Jak sa na nás dívajú,
Túžobne usmievajú,“

„Usmievajú a rednú,
Zas preč letia a blädnú;“

„Priveje ích, odveje,
Škoda našej nádeje,“

„Prišly, išly jak voda,
Škoda že ích, preškoda.“

„I my, lipka, zmizneme,
Snáď sa na raz minieme,“

„Leš ak čas ťa skôr zlomí,
Kdo nado mnou zašumí?“
       <span class="emphasis">
        <em>
         r. 1839.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e118">
       </a>
       Pahor
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pahor hustým dúbim krytý
Dolinôčku úzku hradí,
A potôček striebrovitý
Po celej sa na dol hadí.

Z hustín hája osamelých
Domok pustý vykukáva,
Sídlo niekdy chvíľ veselých,
Leš už hynie jeho sláva.

Už ťa, domku, opúšťajú,
Spevné hlasy kolom rednú,
Ústa spevkýň umľkajú,
Starí spevci v hroboch blädnú.

I tí čo ti najviac priali,
Tí priatelia ľudu zbožní,
Už sa ti tam pomíňali
Ochrancovia velkomožní.

I ja sa už preč od teba
Odoberiem s tvárou smutnou,
Modriny už hynú neba,
Pozri! vrchy kolom žlutnú.

Jak ti bude v tej pustote,
Tu bez mojích rozpráv a dúm?
Ty sa zmoríš o samote
Mňa cudziny ohluší šum!

Ale prejdú dlhé zimy,
Preženú sa vetry chladné,
Dolinami zas šírymi
Usmejú sa jará vnadné.

I v nenašskej mne tam zemi
Samotlivé prejdú roky,
Do otčiny vytešený
Napravím zas moje kroky.

Potom, domku, sa vidíme,
Zas budeme potom svojí,
Spolu sa zas zabavíme
Tu v tej stráni na pokoji.
       <span class="emphasis">
        <em>
         r. 1839.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e135">
       </a>
       Uvítanie
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Už sa Tatra stará pred očima väží,
To moje rodisko v jej údolí leží.

Dávno som mrel po ňom v ďalekej cudzine,
Teraz ma už drahá rodina privinie.

Leťte že k nej vetry, šepotajte dvorom,
Že už konec dlhým rozlúčenia bôľom.

Tatra sa do jasná vypína vysoko,
Leš jej syna smutné blúdi po nej oko.

„Čo ti je tak smutno?“ ona sa spituje,
„Že nad naše strany búrka doťahuje.

„Z dolu víchor letí, orol skrýšu hľadá,
A na tvoje vrchy čierne mračno sadá.

„Po naších to nivách lejáky sa spustia,
Po naších to krajoch bude biť hrom zhusta.“

„A tá naša lipa či pred ním obstojí,
Ona na doline povieva v pokoji.“

Ale nech sa leje, nechže hromy bijú,
Len keď ma tu stánky rodiny prikryjú.
       <span class="emphasis">
        <em>
         r. 1841.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e152">
       </a>
       K lipe
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Lípka moja na podvorí,
Nad tebou ma srdce bolí,
Že vysycháš, že uvädneš,
Že už skoro dolu padneš.

Kdo ťa sadil, opatroval,
Tomu bych sa požaloval,
Povedz, lípka, kdo ťa sadil,
Kdo mi prvé roky sladil?

Ten už zblädnul, on spočíva,
Čierna zem ho dávno skrýva,
Ty sa za ním, lipka, zvíjaš,
Preto vädneš a pomíjaš.

Kde sú husté tône tvoje
Ty v nich hry a druhov roje?
Všetko zmizlo to s tôňami,
Kdesi to tam za horami!

Leš stoj ešte lípka milá,
Neprišla nám ešte chvíľa,
Keď ty i my sa minieme,
Roztratíme, pohynieme.
       <span class="emphasis">
        <em>
         r. 1841.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e169">
       </a>
       Nezabudky
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <span class="bold">
     <strong>
      Liptovu
     </strong>
    </span>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ešte raz prenesiem
Po vás, kraje, oči,
Abych vás tam schvátil
Kde sa Dunaj točí;
Jak ste celé, strany,
Z kraja vy do kraja
Poletíte so mnou
Na brehy Dunaja.

Dolina obdlžná,
Po nej Váh sa roní,
Na brehu mestečko
K dedine sa kloní;
S plťmi dolu letia
Bystré Váhu vody,
A po brehach žijú
Pracovité rody.

Nad dolmi ozorné
Vrchy hlbokými,
A nad nimi Kriváň
Strie sa nad všetkými;
Kolom jeho hlavy
Mrákavy sa snujú,
Po nich hrajú hromy
A blesky križujú.

Jaké i ty mračnom
Krytá Poludnica
Vystieraš hrozivé
Ponad Liptov líca?
I keď zduníš v hromoch
Pozor na kočiny,
Kde žije ten našej
Miláček rodiny

Otvor sa mi ešte
Prosiečna dolina,
Nech sa mi pred okom
Stráň divov rozvíňa,
I s tým dňom radostným
I s tými drahými,
Leš za vrchami už
Zanikáš modrými.

A ešte sa ozvi
Svatojanská väža,
Nech tvoje ohlasy
Až sem ku mne bežia,
Odo mňa nech ďalej
Kol do kola letia,
Čo nám odvetily
Nech všetkým odvetia.

Večer sa na tichom
Rozložil pohorí,
Pod jezerom Štrbským
Tichý ohník horí,
Horí a na vôkol
Živý spev sa vinie;
Jezerom sa nesie,
A v horách pominie.

Kde že ohník? zhasol!
A kde spevcov kolo?
Pusto, jakoby ho
Tam nikdy nebolo;
Ale hľadím na vás,
Vy Kriváňa deti,
Načúvam jak spev ten
Po jezere letí.

Ide slnko, skoro
K západu sa zvráti,
I vás oko moje
Už, kraje, potratí,
S jeho mi západom
I vy zapadnete,
Ale mi na mysli
Večne zostanete.
       <span class="emphasis">
        <em>
         r. 1842.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e193">
       </a>
       Jeseň
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Idú dažde po doline,
Letia chmáry vo výšine,
Letia, vetrom preletujú,
A dolinu zatemňujú:
Jak tam clivo, jak tam mutno,
I v tej chýžke jak tu smutno!

Nedávno sa po tých horách
Ladné spevy ozývaly,
Nedávno sa po tých borach
Letnie vetry kolýsaly;
Leš už hory onemely
Letnie vetry odletely.

Smutno teraz nad horami,
Kormútlivo dolinami,
Len mhly po ních usedajú,
Vetry s lístim šuchotajú,
S lístím zvädlým, opadaným,
Od ních kruto pozráňaným.

Čo i ty tak v zadumení
Na tej chvíli, na jeseni?
Čo ti slza z oka padá,
Keď ju v páde nik nezbadá,
Čo i ty tak v zadumení,
Tu v tej chýžke v rozžialení?

Mlčia ústa, slza vraví,
Na nej myseľ sa zastaví:
Prišla jeseň, zlaté jaro
Ta preč, ta preč sa ubralo,
A list keď raz dolu padne,
Nikdá na strom nevysadne.

I ten život už k jeseni
Nachýlený, opustený,
Odletel čas zlatý v svety,
S ním nádeje, jarnie kvety,
V ňom sa tu viac nesídeme
V jare žitia nestretneme.

Idú dážde po doline,
Letia chmáry po výšine,
Letia, vetrom preletujú,
A dolinu zatemňujú:
Jak tam clivo, jak tam mutno,
I v tej chýžke jak tu, smutno!
       <span class="emphasis">
        <em>
         r. 1845.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e210">
       </a>
       Na výšinách
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Len si vetry povievajte
A po horách šepotajte,
Tu na týchto horách rodních,
Na výšinách na slobodných,
Jak tu milo, jak tu volno,
Jak tu dobre, jak pokojno!

Tamto dolu nad Dunajom
Čierne chmáry tiahnu krajom,
Tam fujaky sa sháňajú,
A víchrice lietavajú;
Leš tu milo, leš tu volno,
Jak tu dobre, jak pokojno!

Len si vetry povievajte,
A horami šepotajte,
Čo povejú len ty hory,
Každý šepot z ních hovorí;
Časy, časy, kde ste stali,
Čo sme túžby si šoptali!

Ty mä túžby, ty mä moria,
Ty mi pokoj duše boria,
Nad nimi tam nad Dunajom
Čierne chmári tiahnu krajom,
Leš teraz sú tam shrnuté,
Nad Dunajom zavisnuté.

Len si vetry povievajte,
A horami šepotajte,
Tu na výškach otvorených,
Zlatým slnkom ožiarených,
Jak tu milo, jak tu volno,
Jak tu dobre, jak pokojno.
       <span class="emphasis">
        <em>
         r. 1846.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e227">
       </a>
       Z nížin
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Vyveď že ma, braček zlatý,
Ta na ten vrch hor vypiaty,
Dlhá cesta ma znuvala,
Hrúdim, skálim dosekala,
A tu dušno na doline,
Slobodno tam na výšine!

Vyveď že ma, braček zlatý,
Ta na ten vrch hor vypiaty;
Tu v doline na nížine
Šamocem len po temnine,
A tam ten vrch osvietený,
Zlatým slnkom ožiarený.

Vyveď že ma, braček zlatý,
Ta na ten vrch hor vypiaty,
Tu mi svet zatarasený,
Tam slobodný, otvorený,
Nech že pustím moje oko
Na ďaleko, na široko.

Tu záruby, zavaliny,
Rozložené tam krajiny,
Po ních nivy a potoky,
Priezračisté šumné toky,
Zúkol vúkol kvetné sady,
A na kopcoch pyšné hrady.

Tu ma dážde opierajú,
Chmáry a mhly zastierajú,
Tam slniečko ma ohreje,
Volný výšin vzduch oveje,
Tam pri slnka zasedaní
V tichom budem podumaní.

Leš neidež braček zlatý,
A čas ide, čas sa tratí,
A cesta ma donuvala,
Hrúdim, skálim dosekala,
Kedy že sa ztiad vydriapem,
Kedy sa ta hor vychápem.
       <span class="emphasis">
        <em>
         r. 1846.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e245">
       </a>
       Pripomienka
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Na staré deje v prítomnosti trápnej
Často mi myseľ, bratia, zachodila,
Po dejoch nových, na chvíli otupnej
Ešte sa vrelšie k ním mala, túlila;
Ony s našími vjedno sa stýkajú,
Jedny si druhým ruky podávajú.

Hviezda tým i nám zaliskla sa jedna,
Jedna nás vedla do drahého sveta,
Ale sa šútel vychytila biedna,
Len vždy po túžbach a nádejach veta;
Svet po ktorom sme túžíli a mreli,
Zároveň tamtým ani my nezreli.

Lež nie na dlho nádeje sú zbité,
Hviezda sa naša zase zaligotá,
Zasvitnú dni mhlou nám ešte zakryté,
Stratí sa čo nám v ceste stojí psota,
Po vekoch i nám vynde slnko z mrakov:
Bola noc, bude den Slovákov.
       <span class="emphasis">
        <em>
         r. 1850.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e262">
       </a>
       Darmo do kola tekáte
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Darmo do kola tekáte,
Nadarmo, oči, hľadáte,
Nenajdete ho na zemi,
On už tam v hrobe složený;
Nevidím ťa viac, Karle môj!

I ten národ ti tak milý,
Čo sbiera k životu sily,
I tvoje spanilé kvety,
Ty drobné, malunké deti,
Čožes opustil tak, brat môj?!

A s otcom tým utrápeným,
Bolesťmi smrti skľúčeným,
S matkou, tou láskou horúcou,
Na rany svojich hynúcou
Jako že lúčil sa duch tvoj?

Vrstovník, môj najdrahší druh,
So mnou jeden cit, jeden duch,
Prečo môj život nestichol,
Už jeho kvet i tak sprchol,
Čos ty nedošiel na môj hrob?!

Ale ja svetom trýznený,
K tomu som ešte súdený,
Na tvoj prevčasný hrob chodiť,
Siroty tvoje naň vodiť,
Čos ma skormútil tak, brat môj??

O zjav sa ešte, zjav sa nám!
Útechu daj tým sirotám,
Ale ty tam najdrahší druh,
Kam nepreniká hlas, len duch,
Zanikols ty na veky tam!
       <span class="emphasis">
        <em>
         po r. 1851.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e279">
       </a>
       Pred bránou mesta
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pred bránou mesta stojí chrám,
  Topole pred ním v rade,
Nastáva čas detinským hrám,
  Drevo ožíva v sade,
Jarný šumí topolmi dech,
  Potok v čerstvý pustil sa beh.

Pred chrámom jarom vyvábené
  Klbko sa detí pohráva,
Hneď behá, a hneď utíšené
  Na prah chrámu posedáva,
Den skonáva na západe,
  Ono v tichom sedí rade.

Pozri z nebeských tamto výšin!
  Pozri! to tvoje siroty!
A spusť sa do jich bytu tíšin,
  Do žalostnej ích samoty,
Pozri na ne otca okom,
  Niet na svete ho širokom.

A tam si sedia všetky spolu,
  Tam na chrámu toho prahu,
Kdes zvestovával Božiu vôľu,
  A lásky tej obeť drahú,
Tam pred chrámom spolu sedia,
  A po tebe, kde si, hľadia.

Či večer ťa k ním neprilúdi
  Tam od dolu, kde spočívaš,
Či nové jaro ťa nevzbudí,
  Či sa na ne nepodívaš,
Či im nedáš potešenie
  Na to večné rozlúčenie?

Ale nikde nič! len topoľa
  Jarným dechom kníše sa chysť,
Nikdo na dietky nezavolá,
  Len čo stromov pošepce list;
Sedia dietky o samote,
  Smutno v svete je sirote.
       <span class="emphasis">
        <em>
         r. 1851.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e296">
       </a>
       Duchy otcov preč letíte
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Duchy otcov preč letíte,
Tu nás svojích odchodíte,
Tu na príkrej žitia ceste,
A podpory vy, kde že ste?

I tys už skončil, otec môj,
Bolestný, prácny život svoj,
Tu už ležíš rozopnutý,
Zmorený, zblädlý, zvädnutý.

Jasné tvoje modré oko
Zavrené je už hlboko,
Hlasy večne už zastaly,
Čo dolinou tou hýbaly.

Túleval si dieťa k sebe,
Stával chlapec som pri tebe,
Teraz nedbáš už o syna,
A to žiali tu rodina.

Kde ste časy, kde si náš svet?
Žitia nášho rozvitý kvet;
Všetko sa to preč podelo,
Rozprchlo a rozletelo.

Časy milé, chvíle dávne,
Príjmite že rozžehnanie,
Tu na otca chladnom tele,
Rozžehnanie smutné, vrelé.

Rozvej smutný ten chýr z dvora,
Po doline kol do kola,
Lípka naša opadnutá,
Sama smutná, ustrnutá.

Rozvej ho po tichých dvoroch,
Po tých hájoch, temných boroch,
Tam po stráňach a po poli,
S ktorými sme známi boli.
       <span class="emphasis">
        <em>
         27. 7. 1851
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e313">
       </a>
       Maj že sa dobre, kraj
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Maj že sa dobre, kraj!
A ty tam temná hora!
Z pásma radostných dní
Lúči sa poslední,
Večernia sa tam na háj
Opiera jeho zora.

Krásne dni a hodiny,
Ušlé v lone otčiny,
Mojej mladosti svet,
Už opadaný kvet,
Ešte sa raz sem sveďte,
Ešte raz ma obleťte.

Na vrchu tamto Čiernom,
Na Rokoši nádhernom,
Na Kňazovom Stole,
Ptáčniku, Homole,
Ku mne sa ešte majte,
Kolom mä obstávajte.

A vy milé breziny,
Vy prístrešia tíšiny,
Zvejte sem sny živé,
Rozkošné, vábivé,
Čo sa tam duši snily,
Mládenca unosily.

I vy tam z vinohradu
Zleťte do druhých radu,
Vy z číreho poľa
Staňte si do kola,
A vy tam nad potokom,
Nech preletím vás okom.

Deň sa končí, odberá,
Zvon už zvoní z večera,
Od toho kostola
Ešte čosi volá,
I to sú chvíle dávne,
Ích to hlas, rozžehnanie.

Kamkolvek pôjdem v svete,
Na mysli mi budete,
Odvšadial zo sveta
Túžby sem zaletia,
Tu kvitly mi radosti,
Tu tlejú otca kosti.

Maj že sa dobre, kraj!
A ty tam temná hora!
Z pásma radostných dní
Lúčil sa poslední,
Opretá tamto na háj
Už zhasla jeho zora.
       <span class="emphasis">
        <em>
         r. 1851.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e330">
       </a>
       Jako ťa tu, lípka, samotnú necháme
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Jako ťa tu, lípka, samotnú necháme,
Už sa preč od tebä svetom uberáme.

Tratia sa a hynú už ti tvoji milí,
Jedni pošli svetom, druhých v hrob složili.

Jednoho v Sobotnom, vieš, nič viac nebolí,
A druhý tam leží na Modránskom poli.

Pozri len po dvore, jako tu už smutno,
Jako je po celom tichúnko, otupno.

I ja, milý, letím k zemi už puknutá,
Kolom ošumelá, zlámaná, zoschnutá.

„Ani si pošumieť, ani už povievať,
Ani si ten ptáčik nemá kde zaspievať.

Po naších je už dňoch, po našej už chvíli,
Rozlúčme sa teda na veky, môj milý.

Leš sotvá slniečko za vami zasadne,
Už aj vaša lípka skloní sa a padne.
       <span class="emphasis">
        <em>
         r. 1851.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e347">
       </a>
       Podujte vetry z dola
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Podujte vetry z dola,
Za ten vrch ma tam volá.

Neste ma tam pádivo,
Tu na dvore už clivo.

Tam na Belej biely dom,
Bije vrúcne srdce v ňom.

Vrúcne srdce, dobrý druh,
Po ňom teká, túži duch,

Tu sa srdcu uľaví,
V tých horách sa zotaví.

Leťte z Belej Stražovom,
Tam tým tichým Zliechovom.

U starca tu dobrého
Skazky času starého.

A dial tými horami,
Nech sa to strie pred nami.

Tam v Pružinej rodu zvest,
K nemu že ma leťte niesť.

S ním na vrch sa vypneme,
Po tom svete obzrieme.

A na nový dáme let,
Kade leží ten náš svet.

V lete tom sa ustavím
Pod Inovcom modravým.

Dávnych chvíľ druh milý tam,
Pospomína ích on nám.

Keď sa nimí nateším,
V svet náš ďalej pospiešim.

Tam keď srdce pobudne,
Čo ho morí, zabudne.
       <span class="emphasis">
        <em>
         r. 1851.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e364">
       </a>
       Maj sa dobre dom i ty
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Maj sa dobre dom i ty,
Tichým dvorom ovitý.

Tys nás z mladi chovával,
Tys z cudziny vítaval.

Maj sa dobre, dedina,
So starýma známyma.

Kam sa mnohí podeli,
Po hroboch už zotleli!

Ostatní sa míňajú,
A druhí nás neznajú.

Čo vy, humná, do kola,
Jaký to hlas z vás volá?

A tak ticho stojíte,
A na dol sa kloníte!

„Keď nepočuť nič ľudí,
I po nás sa hlas zbudí.

„Šepoceme za vami,
Nech že bude Boh s vami.“
       <span class="emphasis">
        <em>
         r. 1851.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e381">
       </a>
       Do smutných dní žitia mojho
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Do smutných dní žitia mojho
Padneš ešte slnka blesk?
Či na veky mä obsadnul
Už len smútok, žravý stesk?

Či na horách sa mi mojích
Už na veky zamračilo?
Či nad všetky už dni moje
Mračno sa to rozložilo?

I tamto len za horami
Mrákavy sú nakopené?
Dni moje aj kde ích nezrieť
Len k trápeniu odsúdené?

Po trnistých, príkrych cestách
Chodieval som, Bože milý,
Trudno po nich, ťažko preísť,
Tys len dával, Pane, sily.

K Tebe hľadí moje oko,
Že mi pridáš silu novú,
Abych prešiel ešte tú púť
Kamenistú a vrchovú.

Z hustých mračien ledakedy
Slniečko sa tiež usmeje,
Snáď prebleskne, snáď že na ňom
Ešte myseľ pookreje.

Ale čo aj nezasvieti,
Čo aj z mračien nevysadne,
Vytrvať daj na tej púti,
Nech duch na nej neochábne.
       <span class="emphasis">
        <em>
         r. 1853.
        </em>
       </span>
      </span>
     </p>
    </div>
   </p>
   <p>
   </p>
  </div>
  <div>
   <div class="titlepage">
    <div>
     <div>
      <h2 class="title">
       <a name="d56e398">
       </a>
       A. O.
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Uvädnul si prenáhlo, kvet,
  Ty pekný kvet Hrona,
V duši tej svet opúšťala
V láske, viere k svojím stála,
  Zbožná Antigona.

Ani ten kvet rodnie kraje
  Nezreli keď vädol,
Ani tvor svoj ušlechtilý
Do náručia nestúlily,
  Keď uvädlý padol.

A v srdci tom toľká láska
  Horela k tým krajom,
Že sa mnela v jejích lone,
Tam na živom šumnom Hrone
  Otočená rajom.

A k rodom jich koho srdce
  Túžobnejšie bilo?
Jako sestra k bratom zlatým
Navráteným, driev odňatým,
  Tak sa k ním túlilo.

V týchto citoch, v tom nadšení
  Mizla tá postava,
Duch sa to len byť pozdával,
A ten v ríšu duchov plával,
  Kde jeho oslava.

Pamiatka ti neuvädla,
  Ty nášho kraja kvet,
Vzdechy jeho nech lietajú,
Kde ti zvleky spočívajú,
  Kde zapadnul ti svet.

S nimi spolu i naše tam,
  Často tam zaletia,
Bár aj túžby tvoje vrelé,
Už tam v zemi onemelé,
  Viac jím neodvetia.
       <span class="emphasis">
        <em>
         r. 1853.
        </em>
       </span>
      </span>
     </p>
    </div>
   </p>
   <p>
   </p>
  </div>
 </body>
</html>
