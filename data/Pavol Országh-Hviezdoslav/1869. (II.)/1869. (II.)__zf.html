<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e913">
       </a>
       Kto by u nás nespieval!?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Kto by u nás nespieval!?
Žiaľ zná struny previevať;
a u nás je žiaľov toľko —
aj mňa ony učia spievať.

Kto by u nás nespieval!?
Nádej oduševnievať
zná. A u nás jej je toľko —
aj mňa ona núti spievať.

Kto by u nás nespieval!?
Len láska môž’ blažievať;
a u nás je lásky toľko —
aj ja musím o nej spievať.

Kto by u nás nespieval!?
Tatranský háj šumievať,
a Tatier studne vrieť kto čul:
ten nemôže viac nespievať.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e927">
       </a>
       Narodiť — som sa narodil
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Narodiť — som sa narodil,
ja mládnik zelený;
lež neviem — tajné čáky
       <sup>
        [
        <a class="footnote" href="#ftn.d56e938" name="d56e938">
         1
        </a>
        ]
       </sup>
       —
či väzí osoh dáky
v mojom narodení.

A umrieť — umriem iste raz,
bo život uletí;
lež neviem — vývod z mála —
či by sa škoda stala
v mojom odumretí.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e938" name="ftn.d56e938">
        1
       </a>
       ]
      </sup>
      <span class="emphasis">
       <em>
        tajné čáky
       </em>
      </span>
      — tajné nádeje (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e947">
       </a>
       Kebych ja teba nemal
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Kebych ja teba nemal, ľúba,
mizerným bych bol na svete,
najmizernejším bol bych; žobrať
musel bych v zime jak v lete.

Lež že ťa mám, že mám ťa, ľúba,
najbohatším sa na svete
cítim; z bohatstva môjho dávam
almužny v zime, jak v lete.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e961">
       </a>
       Mesiac s rohom strieborným
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Mesiac s rohom strieborným
už vyšiel dumných spoza hôr;
do hôr nebeských tíško vchádza,
nesúc na hviezdo-srnky mor.

A ony hviezdo-srnky
hasia v potôčku svetla smäd;
neobozretné, nevidia ho,
kto prišiel v háj ich poľovať.

Rozostrie nežné siete
mesiac po šírom hôr kraju;
zatrúbi razom: hviezdo-srnky
ľaknuté v siete padajú.

A takto, hľa, ich kántri
ten pyšný lovec… ľúty mor!
Bude čas, kde cele vymiznú
z nebeských hviezdo-srnky hôr.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e975">
       </a>
       Kde prvej ruže kvitli
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Kde prvej ruže kvitli,
kde noci nám vše naše svitli
a dni zas kde nám vše sa zmrkli,
tie miesta, miesta krásne,
osuhlinou čiernou ošmrkli.

Či ruža zas sa zažne,
či večer lásky náš sa začne
a zdĺhavý deň čímskôr zhasne
na miestach tých tam, keď zas,
jak boli, jarom zmladnú krásne?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e989">
       </a>
       Mňa zanecháva moje dievča
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Mňa zanecháva moje dievča
a ja samotný ostanem;
a ona prestane ma ľúbiť,
a ja ju nikdy ver’ neprestanem…

Ona zabudne na mňa asnáď.
Ten fáteľ diaľky beľavý,
čo pre mňa iba tvár jej zastrie,
u nej snáď súcit ku mne zapraví.

Ale nie! Na mňa nezabudne,
a ľúbiť bude plamenne —
Verím slzavým týmto očiam,
dúfam v jej srdce, žiaľom zmorené.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1003">
       </a>
       Kde to tak spievajú?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Kde to tak spievajú?
Dosť sa obzerám po poli,
a nevidím tú medzu, ružový tŕň,
kde to speváctvo šveholí.

Pod hájmi dievčiny
roztáčajú ľan poľanou:
tie spievajú tak, tie šveholia takto,
takouto vôľou prehnanou.

Ale nech spievajú!
Duša dievčenská bez spevu
je ako noc bez hviezd a deň bez slnca,
jak duša mužská bez hnevu.

Spievajte, dievčiny!
Ó, by ste dotiaľ spievali,
kým s ľančekom sa tým zaoberáte,
dlho by ste neprestali.

Modrasto kvitne ľan…
Vašim to očiam po vôli;
vo vašich hrstiach tak je rád — len v týchto
ho žiaden obrat nebolí.

Slovenské dievčiny!
K vydaju treba biela hus,
jej krídla vašu posteľ hore zdvihnú —
do truhál biely plátna kus…

Husičky gagocú…
kŕdeľ v potôčku pláče sa;
a v piesni dievky hor’ roztáčajú ľan
na šírošíre kolesá.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1017">
       </a>
       Štyri junce mám
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Štyri junce mám,
s všetkými ťa odviezť dám;
uviažem im hlasné zvonce
za červenej stužky konce —
tak ťa, tak ťa odviezť dám!

Ale čo to povedám:
s všetkými ťa odviezť dám;
uviažem im hlasné zvonce
za červenej stužky konce…
Čo?… Však ešte ťa nemám.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1032">
       </a>
       Ako holub, keď sa na vetve kolíše
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ako holub, keď sa na vetve kolíše,
tak sa zakolembá duša moja mladá;
tak sa zakolembá duša tou myšlienkou,
že ma máš, dievčinka, nuž, že ma máš rada.

Holub si hrkúta na hybučkej vetve.
Tak si zahrkúta duša moja mladá,
zahrkúta na tej rozkošnej myšlienke,
tej istej myšlienke, že ma vidíš rada.

Holub odhrkútal: prišla holubička.
Tak si odhrkúta duša moja mladá,
odhrkúta, keď ty miesto myšlienočky
predo mnou zavítaš, ty — čo ma máš rada.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1046">
       </a>
       Načo mi je mladosť, načo bez ľúbosti?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Načo mi je mladosť, načo bez ľúbosti?
Ach, ja prijmem radšej ľúbosť bez mladosti.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1060">
       </a>
       Čo si zasiala do záhradky
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čo si zasiala do záhradky:
tak verne všetko vzišlo ti;
však zo zeme vylúdené je
slniečkom tvojej peknoty.

Každučké kvitne a teší sa,
akoby dieťa: však ho mať
panenskej duše, svätených líc
matersky zvykla pestovať.

Mater majú tie kvietky sladkú,
keď tam chodí medzi nima;
každé sa vzpína, chcelo riecť by:
„Mamo, na ruky vezmi ma…

Veď bárs ma strhneš, nechet biely
srdienko mi bárs nakrojí:
ja predsa nedbám, však na ňadrách
tvojich, mať, šrám sa zahojí —“

Tak ľúbia teba tieto kvietky;
a ty tiež ľúbiš ich, to viem.
Ó, ľúb aj mňa, lebo jak kvietok,
ba väčšmi ja ťa milujem!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1074">
       </a>
       Či do mračna žitia môjho
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Či do mračna žitia môjho
žiadna hviezda nezasvieti?
A zmrzlému môjmu srdcu
nikto ohňa neroznieti?

Teda svetlo nie, lež mračno,
večitá noc oslepí ma?
Nezhorím, ach, ohňom letným,
ale zima usmrtí ma?!…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1088">
       </a>
       Ty, dievča, tys’ už na nebi
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ty, dievča, tys’ už na nebi
a ja som ešte na zemi:
tvojej duši tam sladko, ale horko
je mojej tuto na zemi.

Kedysi sladko bolo nám,
tu dolu sladko nám obom;
včuľ tu mne horko; tebe ale sladko
je aj bezo mňa za hrobom.

Ozaj, bezo mňa sladko ti,
bezo mňa sladko ti je tam?
Ach sotva. Možno bez teba jak tu mne,
bezo mňa tiež tak ti je tam.

Ale sa chystám ta hore,
a chystám sa aj tu dolu;
náhlim sa. Ó, jak rád bych znať, či tam tiež
budeme sladko žiť spolu?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1102">
       </a>
       Pozri, dievča, pozri na mňa
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pozri, dievča, pozri na mňa;
čo tam vidíš v mojej tvári?
V mojej tvári tvoje líčko,
tvoje líčko ver’ tam žiari.

Pozri, dievča, pozri na mňa;
čo tam vidíš v mojom zraku?
Tam nesie sa zraku tvojho
hviezda — zlatom na oblaku.

Pozri, dievča, pozri na mňa;
klátim sa, čo príčina tu?
Ľúbiš ma, a tvoja ľúbosť:
vrchol je to do závratu.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1116">
       </a>
       Pošepni hlasom rozmilým
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pošepni hlasom rozmilým,
pošepni to mi do ucha:
kedy budem ja tvoj mladý zať,
a ty zas moja mladucha?

Pošepni mi, pošepni mi
toto tajomstvo krásno ty:
kedy, čo včuľ len útlo, tuhšie
spoja sa naše životy?

Či ten náš zväzok vznešený
vtedy sa začne zakladať:
keď krovím mladé lístie vzíde,
a či keď bude dol’ padať?

Už len to krásny bude deň!
Jarný? Jarnejší bude var’
vtedy. Jasenný? Minulá sa
pri našej svadbe ozve jar.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1130">
       </a>
       Prečo sa neviem vymotať
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Prečo sa neviem vymotať
z preťažkých, mútnych týchto dúm?
Po zrúcaninách kto chodieva,
tomu sa trudno v mysli dieva;
a pod sebou mám aj ja rum.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1144">
       </a>
       Odkiaľsi hady sipejú
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Odkiaľsi hady sipejú
žihadlovýma ústama.
Odkiaľ? Doposiaľ nevyznal som.
Asnáď priostré tieto hlásky
budú to z rumov lanskej lásky:
to dievča, ktoré zanechal som,
možno to ohovára ma.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1158">
       </a>
       Hore dolinami, dolu dolinami
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Hore dolinami, dolu dolinami
všetko sa, dievčatko, obzerá za nami.

Dolu na doline, hore na poľane
všetko na nás volá: ako vám pristane!

No, keď nás tak všetko už dovedna pojí,
no, dievča, či by sme nemali byť svoji!?

A keď tak z radosti všetko na nás hľadí:
či by sme sa, dievča, mohli nemať radi!?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1172">
       </a>
       Srdce moje, srdce — čo si nie zo skaly?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Srdce moje, srdce — čo si nie zo skaly?
Aspoň by mi z očí slzy nepadali.

Srdce moje, srdce — čo si nie zo skaly?
Aspoň by ma devy nikdy nesklamali.

Srdce ľudské, srdce — čo si nie zo skaly?
Aspoň by sme cítiť, milovať neznali.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1187">
       </a>
       Deti! Čo nesiete?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Deti! Čo nesiete?
„Sladučké maliny —“
Čiže mi z nich dáte?
„Ej, veru nedáme —“
Prečože nedáte?
„Samy málo máme.“
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1201">
       </a>
       Čo sa to tak veľmi nebom tým červenie?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čo sa to tak veľmi nebom tým červenie?
To ti tam posiela dievča — potešenie;

tie pruhy červené sú jej srdca lúče,
ktorými ťa ľúbi i teraz horúce.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1215">
       </a>
       Neplač, dievča, neplač; nič nech ťa nemrzí
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Neplač, dievča, neplač; nič nech ťa nemrzí.
Najväčší nepriateľ mladosti sú — slzy.

Neroň teda slzy; však si ešte mladá
a mladosť si chytro potechu vyhľadá.

I pre teba, uver, dosť jest potešenia:
na nebi, na zemi večité mladenia…

Do nanajbližšieho kvietka pozri dnuka
a hneď ho odtrhne biela tvoja ruka.

A zotrieš tým kvietkom z očí smutné slzy
a nič ťa na svete, nič ťa viac nemrzí.

A či hľadáš srdce, srdcu svojmu koje?
— Ak sa ukojíš s ním, tu máš srdce moje!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1229">
       </a>
       Sivé voly, sivé, s hodbabnou sivinou
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Sivé voly, sivé, s hodbabnou sivinou,
veď si ich ja kŕmim suchou ďatelinou.

Sivé voly, sivé, mám vo vás obľuby,
ako bych zapriahnul dva sivé holuby.

Járom, volky, járom!…
       <sup>
        [
        <a class="footnote" href="#ftn.d56e1240" name="d56e1240">
         2
        </a>
        ]
       </sup>
       Šiju hneď podajú;
zatvrdnuté šije, mäkké lalky majú.

Ostaň si, bič, doma, mne ťa ver’ netreba:
moje volky bystro chodia aj bez teba.

Sivé moje voly hrdým chodia krokom:
na ne, na mňa hľadia dievky von oblokom.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1240" name="ftn.d56e1240">
        2
       </a>
       ]
      </sup>
      <span class="emphasis">
       <em>
        Járom, volky, járom
       </em>
      </span>
      — do jarma (volanie na voly)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1249">
       </a>
       Z tamtej strany vody smutný šuhaj chodí
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Z tamtej strany vody smutný šuhaj chodí
z tejto strany dievča v piesňach si lahodí.

Ktovie, čo šuhaja toho pobolieva!
Ktovie, prečo dievča veselo si spieva!

Boli to dva milí, čo sa rozdvojili?
A ten sa raduje, kým tento banuje?

Dievča sa raduje, srdcu si spomôže;
a šuhaj banuje, spomôcť si nemôže?

Dievča to zabudlo ešte v tú hodinu —
a šuhaj nemôže zabudnúť dievčinu?

Ale ktože ho vie, čo šuhaja morí,
čo tak smutný chodí a nič nehovorí!

Ale ktože ho vie, čo tak vyspevuje
to dievča si, kým tam šuhajík banuje!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1263">
       </a>
       Tie vaše štipce vŕzgajú
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Tie vaše štipce
       <sup>
        [
        <a class="footnote" href="#ftn.d56e1274" name="d56e1274">
         3
        </a>
        ]
       </sup>
       vŕzgajú;
a ten váš pes hneď zašteká;
a zobudí sa tvoj otec,
a postriezť vyjde človeka.

Hľa, vidíš, tu je trojaká,
trojaká toho príčina:
prečo ja k vám nechodil — a
nebudem chodiť, dievčina.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1274" name="ftn.d56e1274">
        3
       </a>
       ]
      </sup>
      <span class="emphasis">
       <em>
        štipce
       </em>
      </span>
      — závory na dverách (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1283">
       </a>
       Päť párov krpcov zodral
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Päť párov krpcov zodral
som, k tomu ešte záplaty;
a nevidím u teba, dievča,
či sa mi toto zaplatí?

Ploty preskakoval som,
pre teba ploty siahové:
a neviem ešte, či kvetú mne
tie tvoje líčka ružové.

Nejednu noc som prebdel:
noci tiché a víchrové;
a neviem ešte, či svitnú mne
tie tvoje oči slncové.

Povedz už, povedz už raz
čokoľvek — ja ti dovolím:
nech takto sa aspoň neiste,
nemilobohu netmolím.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1297">
       </a>
       Pánboh starosť má o Slovenstvo
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pánboh starosť má o Slovenstvo,
on oň milostnú péč nosí;
a dobre dá mu všetko ešte
prv, než ho Sloven zaprosí.

Keď spali sme v necitnom spánku,
a to pod cudzou pod nohou:
kto naše žitie hájil, strážil?
On — s hviezdnou svojou oblohou.

A keď na nás spiacich, bezbranných
blysnul meč rukou vrahovou:
do srdca nášho kto mu zastal?
On — s bleskohromnou oblohou.

A keď nás nezbiť, aspoň vyzliecť
zo šiat otcovských úlohou
si určili, kto im v tom zbránil?
On — s právohájnou oblohou.

A bude i naďalej stráž mať
na nás v snách; a nás posilí
v snahách pravých života nášho,
keď sme sa raz už zbudili.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1311">
       </a>
       K nebu mám zraky upreté
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       K nebu mám zraky upreté.
Keď ma zunuje zem,
opriem sa zrakom o nebe —
a takto spočiniem.

Ó, nebe, nebe! Nech ťa niet,
čo budem vtedy mať?
A kam by, keď modlieva sa,
patrila moja mať?

Ach, často veľmi ustanem
cez žitia netreby:
tak sladko padne spočinúť
očima na nebi.

I včuľ poslal som zomdlený
hore zraky svoje.
Posilnia, viem, ma anjelia,
nebeské pokoje.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1325">
       </a>
       Ľalia, biela ľalia!
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ľalia, biela ľalia!
Ach, ty máš kvet požehnaný,
snáď stvorený je na to, aby zhojil, čo
ruža tŕňová poraní.

A predsa nik neľúbi ho.
Lež tak to v svetoch srdcových:
ľúbosť radšej tam trhá, kde sú šípy,
jak kvet, kde nieto, nieto ich.

Ľúbosť, tá chce sa dať raniť.
Krv z rany sladko vymoká
škrabnutej ružou lásky — Zastaviť ju,
ľalia, popraj lístoka.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1339">
       </a>
       Hviezdy, hviezdy, vysoké vy!
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Hviezdy, hviezdy, vysoké vy!
Ó, jak rád vás, rád ja mám!
Už tu dolu najmilšie mi,
keď vo vás si zakladám.

Z vás staviam si, z vás kamienkov
zlatých — veľký lásky dom,
ktorho hálkou
       <sup>
        [
        <a class="footnote" href="#ftn.d56e1350" name="d56e1350">
         4
        </a>
        ]
       </sup>
       bude slnce — —
Slávno bude bývať v ňom!

A s kým budem tam dnu bývať,
s kýmže, s kýmže v dome dnu?
Neviem ešte; ale dám ver’,
dám komusi hospodu.

Len palác skôr vystaviť; v múr
zíďte, hviezdne telesá!
V hotový dom šumný, švárny
obyvateľ nájde sa.

Ale čo ja táram, hviezdy!
Ach, nemajte za zle mi;
veď tak často blúzni, mätie
človek, kým je na zemi.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1350" name="ftn.d56e1350">
        4
       </a>
       ]
      </sup>
      <span class="emphasis">
       <em>
        hálka
       </em>
      </span>
      — okrúhla strieška na vrchole štítu domu (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1360">
       </a>
       Živena zlatoklasnatá
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1367" name="d56e1367">
      5
     </a>
     ]
    </sup>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Živena zlatoklasnatá,
odkiaľ prichádzaš dol-horou?
Vari, vari, ach, zo staroslavianskych,
nevädzou porastených úhorov?
Zo žni slavianskej ty prichádzaš,
čo Slavian pred tisíckou žal,
keď mal Perúna boha na nebi
a teba bohyňou na zemi mal?

Živena! Odkiaľkoľvek sem
prichádzaš, milá novina.
I vítam ťa na kresťanskom Slovensku,
pohanská Slávov slavných bohyňa!
A koleno i teraz ešte zohnem
pred tebou, jak to môj praded
činil — preto sa boh nenahnevá
môj, však neraz už moju čul spoveď.

Živena! Ja ťa veľmi ctím
ako slaviansku bohyňu;
ale nanajviac preto, lebo máš ty
znovu prerodiť Tatier rodinu.
Ty máš poučiť Tatier dcéry
svojeť a rodu synov milovať;
ty máš ukázať matkám, jak majú
v mene národa dietky pestovať.

„Živena!“ Ženštín útla pleť,
z ženštín slovenských uvitá!
Vrkoč veliký slávodcéry, Tatry,
v ňomž, jakby zora chmárou, prekmitá
červená stužka rodolásky!
Ó, pekná, nežná, ľúba pleť!
Nože, však klbko Ariadny máš,
mužov v životných bojoch šťastne veď.

Čo robíš vlastne, čo robíš?
Nuž prác ty iste mnoho máš:
zbodúvaš, čo muž v zápasoch podriape;
slzami zmývaš blato, kolomaž
zo šiat národných, zváraš, perieš
závoj svoj, mužskú košeľu…
Hej, však prichystáš biele háby ty
raz aj na našu Slávo-nedeľu!

„Živena“, pekná Živena!
Buď ty manželkou rodu, buď;
stieraj mu z tvári znoj a zohrej schladlú,
srdcom horúcim, beznádejnú hruď.
Ty ho zmuž, keby mienil zúfať;
on tvojim ústam ľúbym uverí:
a schytí, čos’ ty zbodla,
       <sup>
        [
        <a class="footnote" href="#ftn.d56e1379" name="d56e1379">
         6
        </a>
        ]
       </sup>
       zástavu,
a perom tvojich slov sa podperí.

Ó, viň sa ďalej, krásna pleť!
A dĺž sa, šír sa, vencokruh!
Ať jarný vánok voždy ťa kolembá,
jarostný tebou vlaje rodo-duch.
Ó, vľúdnosť, nežnosť, láska, sprostnosť
       <sup>
        [
        <a class="footnote" href="#ftn.d56e1385" name="d56e1385">
         7
        </a>
        ]
       </sup>
       ať vždy v stred teba sedajú…
Pleť! Pilne pleť — a viň ku sebe aj
devy, čo stráňmi trávu trhajú.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1367" name="ftn.d56e1367">
        5
       </a>
       ]
      </sup>
      <span class="emphasis">
       <em>
        Živena zlatoklasnatá
       </em>
      </span>
      — báseň, napísaná k založeniu spolku
               Živena, ktorého prvé valné zhromaždenie bolo 4. aug. 1869
     </p>
    </div>
    <div class="footnote">
     <p>
      <sup>
       [
       <a class="para" href="#d56e1379" name="ftn.d56e1379">
        6
       </a>
       ]
      </sup>
      <span class="emphasis">
       <em>
        zbodla
       </em>
      </span>
      — zošila
     </p>
    </div>
    <div class="footnote">
     <p>
      <sup>
       [
       <a class="para" href="#d56e1385" name="ftn.d56e1385">
        7
       </a>
       ]
      </sup>
      <span class="emphasis">
       <em>
        sprostnosť
       </em>
      </span>
      — prostota
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1394">
       </a>
       Aj my sa žitia chápeme
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Aj my sa žitia chápeme,
ó, chvála nebu na nebi!
Nám tiež už málo prsť zeme;
vyššej siahajú naše potreby.
A už nespľasne viac
hruď naša, lebo sme
prijali do nej ducha povedomia,
čo ju nezúži, ale šíro dme.

Aj my sa citom jatríme,
ó, sláva nebu na nebi!
V Slováka prsia studené
hodiť iskierku — prvé potreby!
Suchá hruď blčať začala,
suchár v zelenom pohorí;
a horí ešte, a horieť bude vždy
hruď tá, a predsa nikdy nezhorí!

Rodoľubectvo, náš plameň!
Ó, vďaka nebu na nebi!
Tohoto ohňa boli nám
do tmavých nocí Tatier potreby.
Na každom vŕšku včuľ plameň,
čo svieti v dolinu:
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1408">
       </a>
       Zaspievaj mi, dievča, ľúborečným hlasom
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Zaspievaj mi, dievča, ľúborečným hlasom,
jak si mi spievala lanským letným časom.

Vtedy si spievala, vďačne si spievala,
z okolitých hájov ozveny vyzvala.

Ozveny vyzvala. Hučali ozveny,
sťa by sa hnevali na hlas tvoj milený.

Zaspievaj aj teraz. Ach, tvoj hlas milený,
čo je to, že teraz nevyzve ozveny?

Tie lanské ozveny čo sa neozvali?
Bo ich niet viac: s hájmi, s hájmi ich vyťali.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1422">
       </a>
       Pero mi dajte z krídla orlového
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pero mi dajte z krídla orlového;
toto je ten vták, ten vták jediný,
z krídiel ktorého perom sluší písať,
orlovým perom, orlov dejiny.
Ja ich vidím už čisté,
vidím ich bez prachu a bez škvrny:
sem pero, nech ich spíšem! V tom písme
nejeden zloduch, viem, sa uškrní.

Ukážem luhárom zrkadlo,
kde sa uvidia, jak kde luhali;
ukážem rodu jeho minulosť:
jako bol veľký, jak je včuľ malý!
Ukážem trojvrch so strieborným krížom
z tých starodávnych zlatorýdzich dôb;
ukážem vrchol dávnej slávy,
a hlboký terajšej hany hrob!

Stoletia ako prívaly
na slávu našu piesok hatali:
takže sa nám zdá, jak by sme my slávu
až, až hen z predpotopných dôb mali.
Lež ona blíži, zblíži sa:
k nám príde, príde rozkvetať;
a my, jej kvet, potomci svieži,
sviežo budeme nadpletať.

Sem pero z orla dejepiscovi!
Páperným koncom ešte miesť,
kde prach sa nájde, koncom druhým rýdze
dejiny v bielych listov riadky vniesť…
Oj, dejín listy! Toľko ich, že blesk
na jeden veľký strom z nich vystane,
aký kedysi stál, a stáť budúcne
má zase na tatranskej poľane!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1436">
       </a>
       Čul som raz divný v poli plač
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čul som raz divný v poli plač.
I skúmam, odokiaľ
prichádza plač ten? Nuž, či viete —
to vám tam háj plakal.

Ja pýtam sa ho, čo plače,
nač’ háju slzy liať
mladému? Viete, čo mi riekol?
„Zajtra idú ma sťať…“
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1450">
       </a>
       Šata, šata počerná
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Šata, šata počerná
pri kartúnočke červenej —
iba tebe to pristane,
iba tebe, hej!

Zora má ružosukňu,
počerná Tatra šata k nej —
Ni tej to tak nepristane
ako tebe, hej!

V našej dedine nieto
krajšej, dievčinko, ako ty.
Aj mal som, bys’ ma ľúbila,
s tebou roboty!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1464">
       </a>
       Na Tatre si ja zastanem
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Na Tatre si ja zastanem,
na najvyššom končiari,
na ktorý slnce ruže hádže:
teraz naň moje líce žiari.

Nazdám sa, že tiež slnce som,
čo na Tatrách vychádza
s horúcou tvárou — a večierkom
v temnú dol pod Tatrou zachádza…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1478">
       </a>
       Moje srdce nenie šutým pňom
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Moje srdce nenie šutým pňom.
Zlé počasie ho skliesnilo
bolo raz veľmi, ale zmladlo,
konárky nové pustilo.

Do výšky čnie môj srdcový strom,
sťaby jedlička vysoká;
vlažený večne, strom stojí môj
na brehu duše potoka.

Listnaté vetvy rozkladá v diaľ,
ktoré by city snáď boli:
cit lásky, nádejí — A rodoľubstvo:
prvší konár vo vrcholi.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1492">
       </a>
       Nuž plač, keď sa ti plakať chce
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nuž plač, keď sa ti plakať chce,
nejdem ti vôľu odberať;
po plači iba budeš krajšie
snáď raz aj na mňa pozerať.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1506">
       </a>
       Na moje srdce horúce
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Na moje srdce horúce
poď, dievča, poď ty raz;
oddávna veľmi veľký
panuje v svete mráz.

Mne ťa tak ľúto, že bys’ sa
zimou musela triasť;
poď sa na moje srdce,
poď, chladné dievča, hriať.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1520">
       </a>
       Halienka, moja halienka
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Halienka, moja halienka,
ty dobrá družica!
Tys’ ma už neraz zastala,
keď viala víchrica.

A keď som voly pásaval
po nociach studených:
skrahnem, nech sa nezohrejem
v tvojich krielach steplených.

Čo kto čo povie, ja nedám,
nedám ťa za druhú,
lebo si mi urobila
už toľkú posluhu.

Ani za novú ťa nedám,
halienka moja, nie!
Vždy ešte dobre tvoje ma
krídelko zastane.

Nerozlúčim sa ja s tebou,
hoj, slúžka môjho mňa!
Že slúžka? Nie, milenka,
čo verne ľúbi ma!

Pozlátiť bych ťa, pozlátiť,
pozlátiť bych ťa dal,
kebych na podorúdzi
toľký kus zlata mal!

Však pozlátku ty nežiadaš,
ja ju nežiadam tiež;
skromný som — aj ty, dobre viem,
vždy skromnou ostaneš.

Halienka moja, halienka!
Ešte to poviem nakoniec:
teba hodno bolo skradnúť
z mäkkých chrbátikov oviec!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1535">
       </a>
       Daj, dievča, sladkých tvojich úst
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Daj, dievča, sladkých tvojich úst,
z nich lásky jednu sladkú kvapku len:
u jednej devy dnes v čas zôr ja pil
horkej nelásky blen…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1549">
       </a>
       Koníčku, postoj! Čosi ti
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Koníčku, postoj! Čosi ti
je v nôžku srncovú,
bo napaduješ. Aha, viem:
stratil si podkovu.

Kováču, sem z tej vyhne, sem!
koňa mi podkovať.
Aleže dnes! By mohli sme
hneď ďalej cestovať.

Čo žiadaš za tú podkovu?
„S prácou dvanásť groší…“
Mnoho zdalo sa to
i môjmu snáď koníčku,
lebo vtom so mnou uskočil.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1563">
       </a>
       Dajte mi krpce na nohy
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Dajte mi krpce na nohy,
bič do rúk! Mojej po vôli:
a budem pastier, budem pastier,
najlepší pastier na holi!

Hoj, ja vám umiem statky pásť,
sladkú im pašu vyhľadať,
v najstrmších vŕškoch ich pásť, odkiaľ
vám by aj mohli popadať.

Hoj, ja na grúne súci som,
jak ni sa nenazdáte vy!
Či to do jasna, či do búrky
za statky ísť bez odevy!

Pusťte ma, pusťte na hoľu!
Hoľou ma, bože, obdaruj:
na vrahov odtiaľ skaly gúľať,
ktorým neskričím „hej, varuj!“
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1577">
       </a>
       Ja som šuhaj chudobný
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ja som šuhaj chudobný,
avšak mňa to nekormúti;
zato ma nepotresce boh,
ni Tatra na mňa sa nezrúti.

Ale mám dobrej vôle,
do práce vôle mám nadostač;
a z ktorej skrovne vyžijem,
zachytím vždy hodnú postať.

Ja som šuhaj chudobný,
ale môžem aj zbohatnúť;
boháč schudobnieť môž’, chudobný,
ten môže zas zbohatnúť.

A naposledy bohatý je
jedine pánboh na nebi:
on môže dužo raz aj mne
zapraviť moje potreby.

A k tomu chudobného
národa som ja syn;
lež, ako vravím, oboch nás
obohatiť môž’ hospodin.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1591">
       </a>
       Záhonce otca môjho
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Záhonce otca môjho,
na ktorých sa žlkne klas:
vezmeme zlatý veniec vám,
bo k žatve už je čas.

I ja prídem do žatvy,
keď bude deň ružobiely:
prvú slamku opášem kol’ seba,
aby ma ľadvie neboleli.

A budem, až kým slnko zájde,
budem do mraku žať;
po práci, po horúcej práci —
po tej je tak sladko spať.

Ja rád mojim pomôžem,
veď prečo bych im nie?
Oni pravdu hovoria, že s tým
mi „panstvo nezhynie“.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1605">
       </a>
       Ty si tak veľmi skromná
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ty si tak veľmi skromná,
aj skromná vždycky buď:
nech tróni na tvojej tvári
panenský kráľ — krásny stud.

A tak pristane, dievča,
ku tvojej kráse on.
Nechže teda tvoja krása
večný mu bude trón!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1619">
       </a>
       Tie tvoje hviezdy modré
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Tie tvoje hviezdy modré,
tých očí jasnota —
opak neba: tu modro v jasnu,
tam v modru jasnota!

Na očí nebi jasnom
ty modré hviezdy máš,
ty opak neba krásny! Krásy
i naopak — mnoho máš!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1633">
       </a>
       Brat môj šiel kosiť lúku
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Brat môj šiel kosiť lúku,
kvetovú lúčinu;
a ja zase kosiť šiel:
piesňovú lúčinu.

On kosí vonné kvietky,
ukladá v radky ich;
ja kosím srdca piesne,
ukladám v riadky ich.

Po bratovi, jak senko,
suchý kvet pohrabú.
— A piesne zabudnutia
vetierky rozhrabú.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1647">
       </a>
       Čo pán farár dnes kázal
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čo pán farár dnes kázal,
ja všetko to plním,
síc’ pravda, že nie s prázdnym,
lež s pohárom plným.

Pekná to bola kázeň,
pekná to reč bola,
takže som slzavý zrak
vyniesol z kostola.

Do srdca mi zaštepil
vec slovom ohňovým:
i budem štep polievať
dáždičkom vínovým.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1661">
       </a>
       Na lúčine som zaspal
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Na lúčine som zaspal,
na kvetnej lúčine:
i čujem, sťaby zvonček,
čujem hlas krásny v sne.

A hlas ten vždy sa blížil,
blížiť zdal, zdal sa mne;
a to som všetko čul ja
v mojom tichučkom sne.

Sen môj, sťa riedky fáteľ,
zavinul moju tvár,
neviem, čo to bola za látka,
z nej neviem, kto ho stkal.

Sťa riedky fáteľ, môj sen…
Cezeň na moju tvár
hlas ten, akoby cez riečičku,
sťa drobný dážď padal.

A hlas ten blížil sa, blížil,
ten čarodejstva hlas:
pri samom uchu cengal
tak nežno mi začas.

Až sa vám strhnem zo sna,
a vidím — povedať? —
so zvončekom kol’ hrdielca
baranča pri mne stáť.

Zabliakne, zas sa zohne
po kvietok dol’ na zem;
ja sa, jak na skutočnosť,
tak na sen — usmejem.

Černovlnasté baranča
s hviezdičkou na čele…
Za ten sen musím ho zaniesť,
kde sa pasú matere.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1675">
       </a>
       Už, dievča, ja ťa rád mám
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Už, dievča, ja ťa rád mám,
rád mám ťa — darmo je:
dvoch očí tvojich dve hviezdy
vzali mi pokoje.

A pre tie hviezdy dotiaľ
nebudem môcť v noci spať,
kým obe mne nebudú sa
jedine ligotať.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1690">
       </a>
       Ľahko je hovoriť vám
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ľahko je hovoriť vám;
plot zahrádzať a rozhrádzať
tými miestmi, kade chodiť
len srdcu neľza zakázať.

Ľahko je hovoriť vám,
že sú to pletky, kto ľúbi —
Neznajúc lásku, lámete
najsvätejšie v svete sľuby.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1704">
       </a>
       Vo vašom dvore hruška
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Vo vašom dvore hruška
teraz kvitnúť počína;
v tom istom dvore dievča
teraz ľúbiť počína.

Už len vypoviem, čo chcem,
vypoviem to úprimne:
nech dvoru kvitne hruška,
a dievča, ty mne, ty mne!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1718">
       </a>
       Nad mlynom úpusta
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nad mlynom úpusta,
tu si mi, dôpusta;
       <sup>
        [
        <a class="footnote" href="#ftn.d56e1729" name="d56e1729">
         8
        </a>
        ]
       </sup>
       vodičku vypustím,
ale teba, dôpusta, nepustím!

Ku mlynu vodička —
ku srdcu dievčička;
vodička náhli sa,
ale k srdcu dievčatko nechce sa.

Čo jej mám urobiť?
Do vody ju hodiť?
Nejdem ju do vody —
pustím ju do poľa slobody.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1729" name="ftn.d56e1729">
        8
       </a>
       ]
      </sup>
      <span class="emphasis">
       <em>
        dôpusta
       </em>
      </span>
      — sliedič (človek, čo sliedi za niekým), ale i hať na potoku (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1738">
       </a>
       Neviem, čo ma vodí
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Neviem, čo ma vodí,
vždy sa mi zle vodí;
oňahdy vzal mi klobúk vetrík,
teraz mi ručník spadnul do vody.

Tak sa mi zdá asi,
a nepochybujem:
že sa mi toto deje, dievča,
preto, že ťa priveľmi milujem.

Pomýšľam vždycky a
všade len na teba:
a tak nemám, času nemám ja
starať sa, pozor dávať na seba.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1752">
       </a>
       Keď už sa zmrklo, a zhovorný
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Keď už sa zmrklo, a zhovorný
sa tmavotíško zadumá svet,
vtedy i ja, i ja dumávam
tak rád, keď tak dumá svet.

Moja duma je jeden ručník:
a zem ručníka, tá modrá je;
a na tom modru žitia nášho
dejina zlatom spísaná je.

Tam, dievča, je naša budúcnosť
tak pekne celá spísaná, tam,
na akú ja, keď dostanem ťa,
v príbytku našom iste rátam.

Tam sú obrazy našej lásky,
ó, nik ich lepšie neodkreslí;
tam sú časy — tak zmierlivá spraž —
čo by nás tíško k hrobu viezli.

Našich nádejí tam vrcholce,
akoby jedna, druhá Tatra:
z nich jedny ešte zemi tejto,
iné v splnení — nebu patria.

Na tento ručník všetko spísal
ja v dume mojej zase dneska;
po dume zas ho kosom zohnem
a v tvoje, dievča, vložím pliecka.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1766">
       </a>
       Keby sa Tatra zažla
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Keby sa Tatra zažla,
zbĺkli tie husté háje,
to by bol kvet, ktorým by skvitla;
však i tak dávno zelená je.

A možno, že sa zažne;
lebo to osud príkry:
zloba veliké vykresáva
z jej žulového čela iskry.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1780">
       </a>
       Na Orave sa prevážam
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Na Orave sa prevážam;
podo mnou člnok ihravý,
voda ho tíško nesie, lebo zná var’,
že v člnku ja som takže z Oravy.

Rozmilá rieka — jak ju rád mám!
Sťa bych milencom jej ja slul.
Keď som u nej bol ostatný raz,
prekliaty fujak vtedy dul.

Teraz je tak slnečno, pekne,
tak mile po nej sa voziť;
a sladko bolo by tu zosnúť,
do člnka dol’ sa uložiť.

Nech by vesloval, len kto by chcel;
ja by si tíško, tíško spal
a sladko sníval, kým by niekto,
— jestli by mal kto — vesloval.

A nechže nevesluje nikto,
nech nechá veslo, či ja dbám!
Ja vlnám mojej rodnej rieky
po vôli sa ja vďačne dám.

Že ma snáď neodnesie na breh,
znesie ma teda k Váhu dol’.
A čo ma k Váhu znesie aj, ja predsa
na sebastarosť rád bych zabudol.

Teda s Váhom by ma dol’ zniesla
k Dunaju, v zhon ten slávny vôd,
s Váhom, s Dunajom v more Čierno:
i tam ma bratská prijme loď!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1794">
       </a>
       Dolinám našim slnko zašlo
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Dolinám našim slnko zašlo
a vŕškom teraz zachodí;
a zrazu sa skokom obrovským
z vŕškov na Tatru prehodí.

A Tatra teraz, sťaby slnce,
akoby slnce svieti nám,
a svieti zarmúteným vŕškom,
a už slziacim dolinám.

Tatra, akoby zlatý ostrov
v mori povetria, tam stojí:
a dá sa hrať posledným lúčom
na čele svojom v pokoji.

Prečo Tatra tak ľahostajne
vo venci lúčov svietila?
Akoby riekla: „Lebo krajšiu
korunu ja už nosila…“

Pred tisíckou Tatra inakšie
kol’ čela nosila pruhy!
Dolu z jej čela — netancujte
na vážnom čele, papľuhy!

A dumá Tatra, zadumá sa,
a o čom celú noc dumá,
to vedia všetky nad ňou hviezdy:
to je jej dávna koruna.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1808">
       </a>
       Ospievané je už, už všetko
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ospievané je už, už všetko;
na svete všetky predmety
na obetnici nadšenosti
horeli lutnám k obeti.

Kam sa len obzrieš, v piesni všetko,
čo zhabal lačný túženík.
Ale ja predsa našiel predmet,
čo neospieval ešte nik.

Možno preto, že každodenným
je predmet tento osohom,
preto sa zdal byť prozaickým
poetom, pyšným tým bohom.

Nie, ja ním nejdem opovrhnúť,
ja ho básnickým urobím,
ja ho na oltár nadšenosti,
do ohňa rýmov podrobím.

Švábočka!… Ó, ty vzácny predmet,
a predsa toľme zaznaný!
Poď sem! Nehanb sa! Poď sem! U mňa
nalezneš iste ochrany.

Veď je to krivda, ó, švábočka!
S tebou tak cudzo nakladať:
a nechcieť ti ni v tej najkratšej
piesenke trošku miesta dať.

Ako by nikdy ťa nebol znal
poeta — hnusná babravosť!
A viem, že ťa znal — potom básnil,
keď mal v žalúdku teba dosť.

Mrchavé jedy, blen, bolehlav,
vomej
       <sup>
        [
        <a class="footnote" href="#ftn.d56e1819" name="d56e1819">
         9
        </a>
        ]
       </sup>
       a iná zelina —
to všetko našlo v spevoch chvály.
Nie ty — záživná bylina.

Hrozitánske a velikánske,
a tie najmenšie veci tiež
ospieval mnohý básnik: len ty
ni nevšimnutá ostaneš.

Neostaneš, nie! A čo by hneď
celý svet sa mal stroskotať:
na jeho rumoch v mojej piesni
tam sa ty budeš ligotať.

Švábočka!… Ako ťa len počať
chváliť? — Veď však sa nehneváš —
Neviem, kde počať ťa mám večniť:
to znak, že mnoho krásy máš.

Ten tvoj kvet biely a ružastý:
vovedne — ruže, ľalie.
Či to nie prvá krása? Len ten
neuverí, kto temný je.

A tá byľ driečna, hodbabná vňať:
či to nie krásy výtoky?
A tie, akoby tam tisíc sŕdc —
záhybov nežných lístoky!?

A z kvetu ktoráže to byľ má
— krem žartu sa tu hovorí —
tak šumné, akoby z smaragdu
náušny, vzácne brmboly?!

A ktorú rastlinu vytiahneš
— no ktorú medzi všetkými? —
Aby si mal ešte hľadať čo,
krem na korienku, aj v zemi!?

Dol’ na korienku, na vrcholci
jej roduverné brmboly:
nebojže sa, tá nevyhynie,
keď ju raz sadíš na poli.

Švábočka! Nanajväčšia krása
v rastlinskom sveta obryse:
a tak nežná, milá žalúdku —
keď je pred nami na mise.

Keď gazdiná ti uvarí ju,
zbryndzoví, zmastí, posolí:
ó, to je potom dač’ obzvláštno,
to sú — básnické brmboly!

A k tomu koľké prostredníctvo
do jedla, kde len potreba:
tak súce, zručné požehnanie
— krem iných — v gloncky,
       <sup>
        [
        <a class="footnote" href="#ftn.d56e1825" name="d56e1825">
         10
        </a>
        ]
       </sup>
       do chleba!

A ešte jedna, švábko, zvláštnosť!
Že ty, jak zel ni jedna len,
— pre tú tvoju pospolitosť snáď —
máš toľko krásnych v svete mien.

Len u nás koľko ich, u Tatier!
Ja ťa len jedným menujem,
a preto, keď o tebe spievam,
mnohý ma nezrozumie, viem.

Švábočka teda — a jak ešte?
By zrozumeli aj druhí:
zemiaky, krumple, zemské jabká,
krompachy, grule, badury!

Už akokoľvek kto ťa zovie:
u nás sa ty vždy cíť doma.
Nehni; buď sypká, a jak klbká —
Nech Slovák vždy ťa mnoho má!

Vždy si bola pokrm počestný;
nech sa posmieva z teba svet,
ktorý by ťa, keď jak vlk zlačnie,
tiež rád ver’, keby mal ťa, zjed’.

Ni ty, čo sýtiš sa vše švábkou,
nehanb sa, chichot keď čuješ;
Slovák si, čo ju jedinú máš?
Boh ti na chuť daj, keď ju ješ!

Švábočka!… Vznešený môj predmet!
Ó, jak teší ma jedlo, vňať,
že — poneváč zabudli ťa poeti —
ja mal šťastie ťa ospievať!
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1819" name="ftn.d56e1819">
        9
       </a>
       ]
      </sup>
      <span class="emphasis">
       <em>
        vomej
       </em>
      </span>
      — česky oměj, slovensky prilbica (Aconitum), okrasná rastlina prudko jedovatá
     </p>
    </div>
    <div class="footnote">
     <p>
      <sup>
       [
       <a class="para" href="#d56e1825" name="ftn.d56e1825">
        10
       </a>
       ]
      </sup>
      <span class="emphasis">
       <em>
        gloncky
       </em>
      </span>
      — halušky, strapačky (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1834">
       </a>
       Neukazujte cestu nám
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Neukazujte cestu nám,
sťaby sme očí nemali!
Vetry vaše darmo chumelia —
my prvší, jak cestovatelia,
sme tu na oddych zastali.

A tu sme sa rozložili;
a nepohneme viac sa stiaď!
Tá Tatra: bytu nášho viecha —
spod tohto šiatru ni krok nie, ha!
Slovák vlasť tiež zná milovať.

Tu máme večne našu vlasť!
No oprobujte nám ju brať!
V horách našich zbraň nám rodí sa;
každý vrch na vás zavalí sa!
Známe tiež za vlasť bojovať.

Podobne známe za vlasť mrieť,
jak sme to dosiaľ činili.
Brániť teda — bo nám je sladká —
budeme si ju, kým len kvapka
trvá v nás krvi a sily!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1848">
       </a>
       Odtrhnem nežný kvietok
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Odtrhnem nežný kvietok.
Vopred ni neviem, nač?
A predsa bôľ to v srdce kvietka,
a v oči jeho žiaľny plač.

Potom mi na um zíde,
že ja to tebe odštikol,
tebe, ktorej som, ach, tak veľmi,
tak veľmi, veľmi privykol.

Lež teba nieto, niet tu;
a kvieťa zvädne včas:
keď dať ho tebe neviem, rád bych,
kebys’ prirástlo zas!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1863">
       </a>
       Bože, čo svetom rukou vládnou
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Bože, čo svetom rukou vládnou
rozosials’ veľké zrno národov
a neohradil si ich — žeby rástli —
plotom pretesným, ale slobodou!
I my sme z tvojej ruky spadlé,
u Tatier spadlé zrno národa;
avšak tak úzka hrádza nás utíska:
kde tvoja i nám daná sloboda?

Slobodu utratiť je možno
cudzou presilou, svojmi vinami.
Jak my sme svoju utratili, dávno,
bože, rozsúdils’ pád náš nad nami.
Museli sme aj zviniť iste,
lebo nás tresceš — poznať dá sa to;
a dá sa poznať, jak si nás už trestal
do prítomných dôb ťažko, bohato!

Ale my sa ťa nespustíme,
a nespustili nikdy sme sa ťa;
aj v hriechu ešte dá sa, dá sa poznať
ku tebe vernosť, vernosť dieťaťa.
Vinuli sme sa pod ten tvoj plášť,
vinuli jednostajne a odrazu:
a musel si nás, musel vziať naposled
pre vernosť tú pod svoju paväzu.

Boli síc’ časy, dobre viem to,
kde sme sa aj odtiahli od teba;
však celkom nikdy! Ach, i v zúrach pekla
slali sme zraky v slzách do neba.
My cele nezabudli nikdy,
bože, že si ty sídlom nad nami,
a znamenal si, kade chodiť máme
k tebe, dvere, bez počtu hviezdami.

Vidieť nebolo niekdy hviezdy:
tmavý oblak nebe poobliekal,
sťabys’ nás nechcel bol už ani vidieť,
sťabys’ nás už bol večne zanechal.
A bol nám bôľ a starosť toľká:
my na svete takí osamelí,
ani nevieme, kade k tebe máme,
ni kam sa dvere k tebe podeli?!

To tiež bol trest. Až zahrmel si:
a to bol väčší na nás ešte trest;
ó, vieme už — však skúsenosť v tom máme —
horkosti koľko v hromoch tvojich jest!
Ale kto hromy tie necítil,
nevie, jak pánboh dobre mieni s ním:
jak on teší, keď straší, a odpúšťa,
keď tresce týmto hrozným hrmením.

Ó, koľme sme jak národ padli!
Či národu tak padnúť možno je?
Poľutovals’ nás: na kývnutie berly
tvojej všemožnej hnilé pokoje
pošli: my sa začali hýbať!
A hýbeme sa ďalej, hýbeme,
a sám seba začíname poznávať:
že sme my jedno z tvojich zŕn plemä.

Nuž vzkriesil si nás, mocne vzkriesil!
A keď my už raz boli umreli
a zas žijeme, to znamená toľko,
že žiť už máme život zvečnelý.
Cez ťažký, horký prešli my očistec.
K novému žitiu, k zápasom, k hati,
ktoré ale nás viac už neprevládzu — —
Za trest, za lásku, bože, sláva ti!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1877">
       </a>
       Dolu, ovečky, dolu z grúňov!
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Dolu, ovečky, dolu z grúňov!
Špatné už pľušte nastali;
pod nôžky vám lístie opŕcha,
po ňomž ste sa tak radi vzpínali.

Dolu, dolu! — Však nebanujte,
že už musíte odtiaľ dol’;
však ste vy list tiež týchto grúňov,
ktorý, bo jaseň prišla, opadol.

Lenže ste vy nezvädli, nie tak,
jak lístie a kvet po lete;
keď háje zmladnú, vy — starý list —
na grúne zase vyjdete.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1891">
       </a>
       Ty tak vysoko bývaš
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ty tak vysoko bývaš.
A ja tak nízko, nízko…
Ale neboj sa, ak aj ty si nie mne,
ja som ti zato veľmi blízko.

Hmla z vŕškov dolu zíde,
a z dolín hor’ sa má zas:
i medzi nami je tak, dievča,
bárs sa aj nenazdávaš.

Ja snívam tak veľmi pekne,
každú noc pekne snívam.
Vieš, čo? Že hore, kde si ty,
i ja v tej výške bývam.

Čo sú strmé kaštiele?
Čo bydlo nízko, biedno?
Horúcej dvoch sŕdc láske
vždy je to všetko jedno.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1905">
       </a>
       Te tvoje malinové ústa
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Te tvoje malinové ústa,
tá tvoja slávičia reč,
tie hviezdooči: to je trojka,
od nej mi nemožno preč.

To je tá ďatelinová trojka!
A ten cit srdca pravdivý:
to je tá ďatelinová štvorka,
s ktorou bych bol tak šťastlivý!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1919">
       </a>
       Tisíc ráz ti „dobrá noc“
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Tisíc ráz ti „dobrá noc“,
tisíc ráz ti „dobrý deň“!
A jako v tento, čo ide,
tak i na budúci týždeň.

Takto vzdychám, oj, krásna,
za teba, keď zaspávam;
a tak vzdychám, oj, ľúba,
keď zavčas rána vstávam.

Moja duša pred oltár
nebeský kráča pekne,
a tam, to za teba, krásna,
to slovo, čo najprv rekne.

Poznať, že ťa veľmi ľúbim,
oj, ľúbim, veľmi, veľmi!
Nie! Nik ťa ľúbiť väčšmi,
väčšmi už nevedel by.

Tej mojej duše krídla
pred slncom, pľušťou mokrou,
pred víchrom tak ťa chránia,
sťa neprebiteľný pokrov.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1933">
       </a>
       Na Choči ostatný lúč
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Na Choči ostatný lúč
zo slnka, čo dnes svietilo,
čo aj mne, abych ťa videl,
svetlom svojím poslúžilo.

To bolo prajné slnce!
To bolo dobré slnko, ach!
Ukázalo mi tvojej krásy
i ten nanajútlejší ťah.

Ó, ako som sa díval
na tvoj prekrásny obličaj!
Ako iba nebeský úkaz
pozerať býva obyčaj.

Lež čo ja za to môžem,
že môj ťa tak pozerá zrak!
Však si ty krásna stvora,
však si ty — nebeský zázrak.

Však si ty mladý anjel,
ktorý ani sám nevedel,
že nechal nebe, raj opustil,
a na zem tmavú priletel!

Ale sa už hore nevráť;
tu ostaň v svojej velebe:
i na tmavom telese tomto
ostane nebe pri tebe!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1947">
       </a>
       Ako sneh biela kosička
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       „Ako sneh biela kosička
       <sup>
        [
        <a class="footnote" href="#ftn.d56e1958" name="d56e1958">
         11
        </a>
        ]
       </sup>
       kolo hrdielca bieleho —“
Toto som dnes vyčítal
z denníka svojho dávneho.

Kohože ja to tu spomínam?
Z ktorých čias to poznámka tá?
„Ako sneh biela kosička —“
Ktorého je to dievčaťa?

Aha! Pred dvoma rokmi bol som
medzi našimi priadkami:
tak pilne priadli svoj zlatý ľan,
vlažiac niť duše krôpkami.

Tam vidno starú moju známosť!
Nezmenný pekný tvári ťah;
tam dievča, ako labuť biela,
v bielej kosičke ako sňah!
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1958" name="ftn.d56e1958">
        11
       </a>
       ]
      </sup>
      <span class="emphasis">
       <em>
        kosička
       </em>
      </span>
      — čiastka ženského kroja, šikmo prestrihnutá šatka (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1967">
       </a>
       Bližej sa ku kozúbku
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Bližej sa ku kozúbku,
osinutý holúbku!
Nech sa zohrejú tvoje perute,
rozpustia tuhým mrazom stiahnuté!

Sem tie oziable rúčky,
dve drahé nebies kľučky,
sem ich ku ohňu, semka nadstav ich
k plamienkom z triesok skrz mňa kálaných.

Zohrej sa, ó, zohrej sa,
a v tvári červenaj sa!
Začervenaj sa, skvitni — sem sa, sem!
Jak na jar novým slncom zhriata zem.

A miluj zas tak rúče,
tak nežne, tak horúce,
akos’ ma dotiaľ bola ľúbila,
dokým si sa mi neprestydila.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1981">
       </a>
       Či mi otvoríš, keď k vám prídem
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Či mi otvoríš, keď k vám prídem
mesačno-hviezdnym večerom
s nekalenou v srdci ľúbosťou
a vonným, sviežim pod perom?

Či mi otvoríš vaše dverce,
tie vaše dverce jedľové?
A keď zaklopem, čiže vyjdeš
a či ma poznáš po slove?

A keď otvoríš, či nerečieš,
že čo ťa mátam v sladkom sne?
Čiže mi povieš, abych vnišiel,
čiže priznáš sa ešte mne?

Potíšku kráčam pod tvoj oblok,
tak tíško k vám sa zbližujem,
bo čo sa medzi nami dialo,
tak veľmi, veľmi banujem.

Ostýcham sa, čosi sa hanbím —
mrazné čos’ cítim na sebe —
Odpusť! Zanechať som ťa mienil,
a, hľa, vraciam sa späť k tebe.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1995">
       </a>
       Noc sa blíži
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Noc sa blíži.
Tak sa ona
sťa záclona
dolu níži
hor’ z vrchola,
keď odbola
už hra dňová,
veľkí, malí
odohrali
čin — doslova.

Noc sa blíži.
Ach, temnota
bez života…
Stín po zemi,
sťaby to bol
čierny obor,
tam ustretý,
snáď umretý.
Nie! Dych vane,
ha, keď vstane,
oj, čiže mi
neublíži!?

Svätotíška
diaľna, blízka.
Horkosť citov
osamelých!
Sťaby, sťabych
bol poblúdil,
a sťaby tu,
kam ma vlúdil
akýsi van,
bol smrti stan —
bol hrbitov.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2009">
       </a>
       Mladosť moja, mladôstka!
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Mladosť moja, mladôstka! Však ťa ja mám ešte;
mladý som ja pocestný na svetovej ceste.

Vo mne horí ohníček mladých citov žitia:
nezafúkli ho dosiaľ žiadne víchrovitia.

A ač aj vše cestujem, keď sa búra borí:
zápal za cieľ pútnika tíško vo mne horí.

Nezahasnúť v čas víchrov — skvelé to zápasy!
Nezahasne bohatier, zahasnú mamľasi.

Hoj, bože môj nado mnou! Buď mi na pomoci,
rodoláskou bych horel i vo dne i v noci.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2024">
       </a>
       Načo sú, načo vraj piesne?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Načo sú, načo vraj piesne?
Kto spieva, nič nieto v tom.
To ty vravíš, ty, bezo lístia
suchý v háji sveta strom!

Tebe sú piesne pletky,
márnosti: barva, hlas.
Bezdušná, bútľavá hruď,
ani mak citu viac nemáš!

Tebe sú piesne pletky,
márnosti: barva, hlas.
Ty si už len cele žalúdok,
ktormu milý — plný klas.

Nepodletíš ani len na piaď
nad zem, sťa večný hrudorýl —
Tak z teba duša opŕchla,
tak si sa v bahno zanoril.

A ty haníš spev a básnictvo,
jak v hriadkach plevadla zárod!
A teba by mal počúvnuť
spevný slovenský náš národ!?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2038">
       </a>
       Utiekol mi z paše koník
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Utiekol mi z paše koník
a neviem, hľadať kde ho mám;
a treba mi zase odletieť
na ňom, dievčatko švárno, k vám.

Ľudia! Či ste nevideli ťato
cválať to zviera veselé?
Vraný to koník s jednou hviezdou,
s lysinkou bielou na čele.

„Ba veru sme ho videli
dol’ poľom cválať divoko:
ak ešte posiaľ nezastal,
tak je už veru deľako.“

A peši idem a hľadám ho,
jak dobrý gazda, dol’ — hore;
až keď sa k milej dostanem,
nájdem ho pásť sa vo dvore.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2052">
       </a>
       To je šumná dievčinka
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       To je šumná dievčinka,
čo tamto ide, hľa!
Sťaby zosobnená jar
popred nás kráčala.

Sťaby to nežné nôžky
dostal bol ružokvet,
a vybral sa prechádzať,
kde žiadnych kvietkov niet.

A ktorých stretne, uprú
zrak na jej tvár mladú,
a vidia v nej — čo vidia? —
Ružovú záhradu.

To je šumná dievčinka!
Len kde sa vzala tu?
Prišla, čo srdcia púta,
takú hrať zajatú?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2066">
       </a>
       Keď zase jaro počne
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Keď zase jaro počne
poľom tým svoje zábavy,
a zašumí zakvitnutý ker
namiesto dnešnej snežnej kúrňavy;

keď zas zaspieva vtáča
a dá o sebe slýchavať,
ktoré teraz nevidno, len čo
po snehu niekde stopky jeho znať;

keď zas zašumí háj náš,
teplučkú vôňu sejúc nad zeme,
a nevydýchne viacej duchom týmto,
od ktorho teraz skoro zmrzneme;

keď sa cez našu dolinu
tie schránky z ľadu rozvinú
a uvidíme raz už, čo to vlastne
pod ľadu bokom tĺklo cez zimu;

keď sa vyjasní obzor,
a slnce v modru zastane:
nebudeme viac ľúbiť v úzkej izbe,
ale na šírej, voľnej poľane.

Ta lásku presadíme
do šírej hriadky Tatier trávnika;
ta ju do jari pôdy presadíme
z úzkeho zimy kvietnika.

Tam rozrastie sa v priestranný ker!
A do dolín sa ukloní
ruží jej ťarcha — až začiahne
našej dedine nad domy.

Oj, dievča, dievča! Praď len ešte —
vyplň tie prázdne vretená:
nadie sa ti na kužeľ srdca tvojho
jar lásky, aby bola spradená…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2080">
       </a>
       Ku tvojim sviežim ústkam
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ku tvojim sviežim ústkam
ako sa ja ta dostať?
Ej, to je veľká úloha,
ej, to je skalnatá postať!

Ale sa budem ver’ domáhať
už akokoľvek ta sa dostať:
započnem veľkú úlohu,
zachytím skalnatú postať.

Hej, keď sa dostanem ta,
na ten ker bozkov, na samý až:
budem ja hodná chlapina,
budem ja dosť slávny víťaz!

Pomáhaj, silo lásky!
Daj síl i na túto postať;
pomôž, pomôž, pomôž, pomôž
čímskôr sa k ústkam týmto dostať!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2094">
       </a>
       Načo len kvitne kvieťa
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Načo len kvitne kvieťa,
keď hnedky uvädá?
Nač’ vychodí slniečko,
keď zase zapadá?

Načo je mladosť v líci
a v údoch človeka,
keď zas, sťa z porezaného
krv prstu — vymoká?

Či by nebolo lepšie
ni nevyjsť z ničoty;
lepšie: nerobiť z jednej
dve márne roboty?!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2108">
       </a>
       Čistý sneh padnul tej noci
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čistý sneh padnul tej noci
na zem — tak čistobiely,
ako by ho boli plákali
samí nevinní anjeli.

Načo aj taká čistota
padá zemskými púťami?
Hľaď len chodiť človeka hriechu
po nej — blatnými nohami!

A hneď je na strach zbabraný
plášť ten čistobiely,
do ktorho zem tú anjelia
na rozkaz boží odeli.

Tak je to, hľa! K nebu sa kudlí
kúdol, hriech nášho života:
a z neba schádza všetko len
samá svätosť a čistota!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2122">
       </a>
       Akože zase uveriť
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Akože zase uveriť
tým slovám tvojim rozmilým?
bárs ľahko sa to dá narečniť
zmyslom od tvojej krásy podpilým.

Navedieš ľahko vnútornosti,
aby sa v teba znali vdôveriť;
ale ja predsa vládzem sa ťa spýtať:
ako ti zase uveriť?

Uveriť asnáď odrazu,
naraz uveriť mám
i pravdivosť tvojich slov,
i tvojej výrečnosti klam?

Bo stalo sa, ach, už stalo,
— s tým sa mi ťažko pomeriť —
že som sa v tebe sklamal veľmi!
Ako ti teda zase uveriť?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2136">
       </a>
       Neviem, čo ma mrzí tak
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Neviem, čo ma mrzí tak,
ale som veľmi zmrzený:
nepokoj v duši a v srdci
oheň sem-tam rozhrebený.

Ani ma inde nieto,
a ani tu som nie cele:
potrepaná na hŕbu stavba
mojeho ducha z ocele.

Rozišiel som sa, a neviem kam?
V ktorom deľakom zámete?
Ako sa ja už len vynájdem
v jednote tomto na svete?

Oj, dievča, ja videl ťa
v lete hrabávať pekne lúkami;
rozstrasený ja: pohrab, pohrab
ma — svojej lásky hrabľami.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2150">
       </a>
       O polnoci sa zobudím
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       O polnoci sa zobudím;
v očiach chladná krupaj rosy.
Plakal som vo sne, svetom hľadajúc
a nájsť nemohúc kohosi.

Ona to bola, čo tu býva,
nedeľako nás, tá mladá:
čo teraz spí tiež a dosť možno,
vo snách podobne mňa hľadá.

Zobuď sa, ľúba! A netráp sa
pomedzi sveta chrasť, lesy;
zobuď sa ako ja — a vedz to,
že tu sme blízko, tu sme si.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2164">
       </a>
       Ožením sa, ožením!…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ožením sa, ožením!…
pokým krv vo mne neochladne;
nebudem chodiť — lebo veď uvädne —
dlhšie pod pierkom zeleným.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2179">
       </a>
       Sánkujú sa, sánkujú
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Sánkujú sa, sánkujú
spevné naše dievčiny
od vyšného ta na nižný
koniec našej dediny.

Zapriahol dva bystré žrebce
šuhaj prvý z dediny —
a preváža kratochvíľne
najbohatšie dievčiny.

Včera spŕchnul hodný sniežik,
dobrá môž’ byť sanica;
len tak s dievčinami mihne
popred dom náš korbica.

Spievajú si — dobre im je.
Možno sa aj nazdajú,
— každá v sebe — že sa snáď za
pohoniča vydajú.

Ach, aký to pekný zázrak!
Sotva že umĺknul hlas
vzdialivšich sa: už sa blíži
prichodiacich, blíži zas.

V piesni, v zune to hrkálcov
ide letkom, výskokom;
len prv dol’ šli, a letia zas
v hor’ pod mojím oblokom.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2193">
       </a>
       Srdce moje krváca
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Srdce moje krváca,
krváca veľmi mi;
dostalo sa, nebožiatko,
bolo medzi tŕniny.

A to tŕňa pichľavé je,
pichľavé bolo veľmi.
To tŕňa, na ktorom skvitla
ružička — tvojich perní.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2207">
       </a>
       Nový sneh pokryl nám okolie
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nový sneh pokryl nám okolie,
sťaby to zemský vidiek bol svitol,
alebo za jednu noc
vo kvietok ľaliový vykvitol…

A či to gazdinká príroda
počiernené háby zvárala,
a vystrela, aby uschli,
keď ich v chmár rieke čisto oprala?

Tak je!… Ona tam schnúť vystrela
opratých, bielych šiat to rad,
ktoré cez jar, leto, jaseň začiernila
domáca čeľaď: vrch, dol, stráň a sad…
      </span>
     </p>
    </div>
   </p>
   <p>
   </p>
  </div>
  <div>
   <div class="titlepage">
    <div>
     <div>
      <h2 class="title">
       <a name="d56e2221">
       </a>
       Už ju len musím zabudnúť
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Už ju len musím zabudnúť;
však na mňa ani nedbá,
kdežto ja ju ľúbim toľme,
že ledva bez nej trvám, ledva.

A tak bych nerád ju vyhostiť
zo srdca, z izby môjho života!
Ach, bo keď ona odtiaľ vyjde,
veľká ostane po nej pustota…

Ani čo by zbojnič bola prišla
ten príbytok vyrabovať:
také bude to moje srdce,
keď raz prestane teba milovať.

Ale nie, nie! Prestať nemôže
ťa ľúbiť, nemôž’ teba zabudnúť:
a čo aj hneď vysťahuješ sa, v ňom
teba plný ostane každý kút.
      </span>
     </p>
    </div>
   </p>
   <p>
   </p>
  </div>
 </body>
</html>
