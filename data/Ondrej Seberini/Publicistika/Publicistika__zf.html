<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2523005">
       </a>
       Úmyselné prekrúcania
      </h2>
     </div>
    </div>
   </div>
   <p>
   </p>
   <p>
   </p>
   <p>
    V
    <span class="emphasis">
     <em>
      Pesti Napló
     </em>
    </span>
    zo dňa 22. októbra čítame medzi iným toto:
            „
    <span class="emphasis">
     <em>
      Národné noviny
     </em>
    </span>
    uverejňujú, že Edo Horn písal list podpredsedovi
         Slovenskej Matice, Viliamovi Paulíny-Tóthovi, v ktorom sa on osvedčuje, že je on odhodlaný
         obranca všetkých národnostných rovnoprávností, preto sa Horn odporúča čitateľom tohto
         časopisu, sťa taký muž, pri ktorom vystúpiť má
    <span class="emphasis">
     <em>
      národná slovenská
            strana
     </em>
    </span>
    proti Ordódymu, aby vyvolený bol za poslanca v Novom Meste.“ Vidno z
         tohoto, dokladá redakcia, že pán Horn to drží: si superos… Teraz už aspoň vieme, kto riadi
         pánu Hornovi fakľady, o ktorých toľké reklamy čítame medzi telegramami
    <span class="emphasis">
     <em>
      Horna
     </em>
    </span>
    .
   </p>
   <p>
    Malý to článok, a predsa z neho mnoho, veľmi mnoho vyčítať môžeme. Divné to, že
    <span class="emphasis">
     <em>
      Pesti Napló
     </em>
    </span>
    stotožňuje Maticu, Paulinyho a Horna, ba čo viac
         predpokladá, že Matica ako Matica, Pauliny ako podpredseda Matice, a národná slovenská
         strana ako taká, demonštruje pri Hornovi a jemu fakľady riadi. To je zlomyslené miešanie
         ústavov, osôb, ideí a politických stránok. Bolo to písané storáz, že Matica, sťa ústav
         vzdelávania slovenskej mluvy a národnej vedy nič nemá s politikou, nič nemá s jestvujúcimi
         stránkami politickými. Nikto by to tak dosvedčiť nevedel ako práve
    <span class="emphasis">
     <em>
      Pesti
            Napló
     </em>
    </span>
    ako medzník panujúcej stránky a vlády. Kde doberá pravica väčšinu? Kto
         dáva Deákistom najmohutnejší kontingent? Maďari, Rumuni či Srbi? Ach nie! Ale Slovač, ktorá
         aj pri macošskej láske podáva bratskú ruku tým, ktorí ju často s nevoľou odstrkujú.
   </p>
   <p>
    A či snáď je
    <span class="emphasis">
     <em>
      Pesti Napló
     </em>
    </span>
    tej mienky, že všetci tí, ktorí hlasovali
         a hlasujú za pravičiarov, zatracujú Maticu, to stredisko národnej kultúry, zapierajú svoju
         národnosť, v ktorej sa zrodili, odprisahajú otca, matku a vrhnú sa do náručia odrodilstva?
         Nie, veru nie! A jestli by to žiadal
    <span class="emphasis">
     <em>
      Pesti Napló
     </em>
    </span>
    et consortes, ľahko
         obráti Slovač front a konsoliduje sa v jednu národnú stránku. Opakujeme, že Matica nemá sa
         stotožňovať s politickými stránkami, bo čo by písal
    <span class="emphasis">
     <em>
      Pesti Napló
     </em>
    </span>
    , keby
         sme trvdili, že Maďarská akadémia podporuje túto alebo druhú stránku, že ona je nástrojom
         pravičiarskym alebo ľavičiarskym. Nie je ale na mieste privádzať Maticu do solidarity s
         osobami. Pretože je p. Pauliny prívržencom národnej opozície, nenasleduje to, že celý
         národný ústav nemá šľachetnejšieho účelu, ako podporovať pri voľbách mužov ako Horn. Komu
         prišlo na um obviňovať maďarskú akadémiu z toho, že ona, poneváč, gr. Lónyai je jej
         predsedom, ktorému iste ešte väčšmi v záujme leží svoju stranu mohutne podporovať, ako
         Paulinymu opozíciu, že ona reku zaujíma sa výlučne za politických prívržencov predsedov,
         ich ciele podporuje, fakľády riadi a znižuje sa za stredisko kortešovania. Veru by bol
         spokojný
    <span class="emphasis">
     <em>
      Pesti Napló
     </em>
    </span>
    , keby kto z tohoto stanoviska napadol akadémiu.
         Nuž ale murína myť a našich neprajníkov kapacitovať, jedno je. Zdelil to svojim časom, keď
         mu po srsti bolo aj
    <span class="emphasis">
     <em>
      Pesti napló
     </em>
    </span>
    , že náčelníci slovenskej národnej
         strany uzniesli sa na tom, neklásť váhu pri voľbách na politické strany, ale na priaznivosť
         národnej rovnoprávnosti. Je to opätovná denunciácia hore aj dole, takmer prstom ukazovať:
         hľa to sú matičné tendencie!
   </p>
   <p>
    Nechceme šíriť reči, a odporúčame všetkým, ktorí napádajú Maticu a jej náčelníkov číslo
         41.
    <span class="emphasis">
     <em>
      Vasárnapi Ujságu
     </em>
    </span>
    , kde článok pod názvom „Donner Otto“ toto tvrdí:
         „Keď počiatkom tohoto storočia Rusi fínsky národ odtrhli od Švédska, s ktorým takmer za
         tisíc rokov spojený bol, Fíni spočiatku zúfali nad svojím politickým postavením. Za tisíc
         rokov žili spolu s nadnárodom (főnemzet) švédskym; zaštítení boli takými politickými
         výhodami, ktoré boli veľmi podobné onému pomeru, v ktorom chorvátsky národ k nadnárodu (?)
         maďarskému stojí. Ich nezávislosť zabezpečená bola samostatným krajinským snemom; ich
         náboženstvo je to isté, čo Švédov; šľachta, ba i zámožnejšie meštiactvo natoľko boli oddané
         švédskemu duchu, že si až mená švédčili, slovom oni úplne zmierení boli so osudom tak, že
         si lepšieho postavenia ani myslieť nemohli. Tieto boli príčiny, že sa Fíni hrozili
         odtrhnutia sa od Švédska a pripojenia sa k Rusom.
   </p>
   <p>
    Ruská vláda ale vo svojom vlastnom záujme chtiac si ich radšej získať ako odcudziť,
         vynasnažovala sa všetkými možnými výhodami a koncesiami ich k sebe privábiť, a s týmto, na
         počet síce malým, ale na pevnom základe všeobecnej vzdelanosti stojacim národom sa spojiť.
         Fíni tieto priaznivé okolnosti rozumne vykoristiť vedeli, takže im to odtrhnutie od Švédska
         nielen neškodilo, ba osožilo. Cárska vláda sa nedotkla ich ústavov a zákonov, ba ich
         slávnostne potvrdila. Tie čiastky Fínska, ktoré už drievnejšie od Švédska odtrhla bola,
         pripojila zase ku Fínsku a krajinu takto zaokrúhlenú nazvala „Veľkokňazstvom Fínskym“,
         ktorý názov sa aj v úplnejšom címere cára „Vše-Rosii“ nachádza. Konečne všetky tieto výhody
         i tým dovŕšila, že sa horlive zaujala o rozvoj fínskeho jazyka a národnosti, ktorú Švédi
         vždy zahatiť hľadeli. Takže gr. Nikolaj Rumjanzov, državný kancelár ruský to bol, ktorý sa
         postaral o nákladky najprvšieho väčšieho slovníka fínskeho, následkom čoho tohoto duchom
         vzdelaného muža za zakladateľa fínskej písomnosti považovať možno.“
   </p>
   <p>
    Zo srdca by sme privolali na slávu tým pánom, ktorí by miesto osočovania nasledovali
         šľachetný príklad Nikolaja Rumjanzova, a vôbec pokračovanie ruskej vlády naproti Fínom.
         Dobre stojíme za to, že pri spravodlivosti nám príslúženej, nemala by vládna strana
         oddanejších a vernejších prívržencov nad Slovákov.
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2523272">
       </a>
       Nadlak pri konci októbra
      </h2>
     </div>
    </div>
   </div>
   <p>
   </p>
   <p>
   </p>
   <p>
    Drahý náš brat B. Baltík, zdeľuje nám v 18-tom čísle Cirkevných listov milú správu o
         výbore takzvanom spevníkovom a pre vydávania kníh náboženských, evanjelických slovenských.
         Výbor tento je svätý ostatok hrivien nám od našich predkov zachovaných. A tu nám prichodí
         na um Pán a jeho podobenstvo o človekovi z rodu znamenitého, ktorý dal desiatim služobníkom
         svojim desať hrivien a povedal im: kupčite, dokiaľ neprídem. Výbor tento spevníkový môže
         povedať slovami:
    <span class="emphasis">
     <em>
      „Pane, aj hrivna Tvoja, ktorú som mal uloženú v statku, lebo som
            sa bál“
     </em>
    </span>
    — nie Pána, ale ľudí prísnych, ktorí berú to, čo nevložili a žnú to,
         čo nezasiali. Začo prichodí sa nám zvolať šľachetným mužom na zdar a na slávu. Najmä zato,
         že nám dal Hospodin dožiť sa priaznivejšiu dobu, v ktorej spevníkový výbor povedať môže a
         má:
    <span class="emphasis">
     <em>
      „Pane, hrivna Tvoja desať hrivien získala“.
     </em>
    </span>
    Nezazlievať mi bude
         výbor spevníkový, jestli sebe beriem voľnosť jeden návrh bez osobného nároku tomuto cieľu
         predložiť, aby po všestrannom vyšetrení a preskúmaní jeho bol na vedomie zobraný, a jestli
         budú s ním súhlasiť, aby podľa toho konať ráčil. — Nepatrná a veľmi skromná je, podľa môjho
         názoru,
    <span class="emphasis">
     <em>
      základina
     </em>
    </span>
    , a tak i
    <span class="emphasis">
     <em>
      činnosť
     </em>
    </span>
    nadmier
         obmedzená, práve preto výsledok pri vydávaní kníh nábožných, evanjelicko-slovenských
         chatrný. A kedy, keď nie teraz, keď kresťania zdravého učenia trpieť nechcú, je potrebné
         nám bdieť, aby vlci hltaví stádo Pána nášho Ježiša Krista nehubili, potrebné je nám ľudu
         Božiemu poskytovať prameň vôd živých, aby neodvrátil uši od pravdy a radosť nepokazil. Ale
         ako to docieliť?
   </p>
   <p>
    <span class="emphasis">
     <em>
      Rozhojnením základiny a rozšírením kruhu činnosti.
     </em>
    </span>
    Prv ako by som
         vylíčil, ako by sa toto dvoje v život uviesť malo, odobrujem zriadenie výboru spevníkového,
         a navyše sebe by som prial ešte štyroch mužov povestných, plných viery a moci, k výboru
         pripojiť. Neželám si zriadiť spolok, písané stanovy, mnohé schôdzky, časté porady. K tomu
         peniaze i čas nedostačujú, a zo skúsenosti poznáme, že valné zhromaždenia sú plodom mnohých
         rečí a málo výsledkov. A nevhodné je takéto pokračovanie ani duchu evanjelickému. Matej
         prostredníctvom lósu pripojený zo spoločného snaženia k jedenástim apoštolom; pre
         prisluhovanie vecí časných boli určení siedmi muži, na ktorých čele bol Štefan. — Nech len
         žehnať ráči Hospodin svätý úmysel výboru spevníkového, aby čím prv zdarne účinkovať mohol
         pri hojnom vydávaní kníh nábožných, evanjelicko-slovenských. Ale k tomu potrebné sú
         prostriedky tak duchovné, ako najmä hmotné, lebo
    <span class="emphasis">
     <em>
      deficiente pecu, deficit omne
            nia
     </em>
    </span>
    . — Iste by som zásluhu mal, keby navrhnúť som vedel nový spôsob
         rozhojnenia základiny, tak, aby sme sa ku každodenným zbierkam utiekať nemuseli. Ale darmo,
         my nemáme poruke statné pokladnice, cirkevné statky, my k jednoduchému proseniu sme
         odkázaní, s tým rozdielom, že pri tomto podniku vysloviť môžeme dar za dar a darmo nič.
         Nech ústredný výbor vymenuje v každom bratstve, podľa požiadavky a rozľahlosti bratstva i
         dvoch jednateľov, podpisných, archou opatrených, na ktorých by sa horlivci mohli obrátiť, k
         tomu cieľu na desať rokov, ročne jednou zlatkou prispievať, s tým záväzkom, že oni z
         vydaných kníh každoročne 5-6 archovaných kníh obdržia.
   </p>
   <p>
    Keby bol mohutnejší cirkevný spis vydaný, tak by členovia s malou dopláckou to dielo
         zakúpiť mohli. Môžme pochybovať, že 500-600 členov nezozbierame? Nemôžeme sa nádejať, že
         knihy nábožné s dobrým obsahom, krem toho budú mať oddychu! Ach iste, keď my, ktorí sme
         povolaní bdieť nad dušami nám zverenými, so všetkou ochotou a pilnosťou, sa podujmeme toto
         rozširovať a podporovať, ach iste, touto cestou i výklad písma svätého, o ktorom v minulom
         roku tak mnoho písané bolo, sa čo najskôr dožijeme!
   </p>
   <p>
    Ústredný výbor postará sa o plody duchovné. Naň sa obrátia výtečnejší spisovatelia
         cirkevní, on môže pri dobrom odbyte kníh i istú mzdu pôvodcom určiť.
   </p>
   <p>
    Vypočujete ma, bratia drahí, podajme ruky výboru spevníkovému, aby sa pri ňom splnila
         reč prorokova:
    <span class="emphasis">
     <em>
      nebudeme štepiť, aby iný jedol, lebo dni stromu sa stanú dni ľudu
            môjho a diela rúk svojich na veky užívať budú vyvolení moji: nebudú pracovať
            nadarmo
     </em>
    </span>
    .
   </p>
   <p>
    Ostatne neviažem a k tomuto môjmu jednoduchému návrhu a milerád prijmem k cieľu
         primeranejší, len o to prosím, aby zdĺhavé za a proti písania a nariadenia, túto tak
         dôležitú a sťa chlieb vezdejší potrebnú otázku, na mnoho rokov, alebo snáď na veky otázku
         nezanedbali.
   </p>
   <p>
    S Bohom ku práci Bohu milej.
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2523475">
       </a>
       Nadlak počiatkom februára
      </h2>
     </div>
    </div>
   </div>
   <p>
   </p>
   <p>
   </p>
   <p>
    Z hlbín srdca nášho vítame pána Jána Francisciho z jeho ducha a pravdyplným článkom:
    <span class="emphasis">
     <em>
      „Zase o tých spolkoch“
     </em>
    </span>
    . Nech len nedá pokoja tomu dobrému, ale
         vyznajme pravdu, veľmi ťažko sa pohybujúcemu slovenskému ľudu, ktorý sa vo všetkom viaže
         starým obyčajom, a hovorí: naši otcovia ta boli bez toho. Pravda tá bolí, ale časy sa
         menia, a dobre poznamenal pán Francisci, že ak sa ľud náš nespamätá, bude cudzozemcom za
         nádenníka, a že srdce puká človeku od žiaľu, keď vidí, že ľud náš, nevšímajúc slová svojich
         vodcov, sám lezie do jarma novomódneho urbáru. Bo veď už aj na Dolnej zemi menší pozemkári
         predávajú svoj majetok, alebo ho do prenájmu dávajú, a potom sťa poddaní spoly orú svoju
         vlastnú pôdu; a prečo? preto, že v čas potreby nemôžu ku grošu prísť a padnú úžerníkom do
         hrtana. A tomuto jedine
    <span class="emphasis">
     <em>
      „vzájomné pomocnice“
     </em>
    </span>
    môžu odpomôcť, bo v čase
         hojnosti máme si kde zbytočné zlatky odložiť, a v čas úzkosti máme kde položené požičať. V
         Nadlaku dolupodpísaný ešte v r. 1869 narádzal založiť vzájomnú pomocnicu, ale bohužiaľ, bez
         zdarného výsledku. A čo sa stalo? Makovská sporiteľňa otvorila u nás filiálku, a náš ľud,
         pri tom všetkom, že dolepodpísaný verejne vystúpil s tou žiadosťou, aby Nadlačanom nové
         účastiny vypustili, zostal na ľade, a nemohli sa v podniku tom zúčastniť. Naše mestečko je
         ten klát (úľ), do ktorého sa cudzie včely vtierajú, aby z neho med vynosili. No vyznajme si
         pravdu, či je to nie k Bohu volajúca krivda, ktorej sme z čiastky sami príčinou, bo veď sme
         mohli sami podobný ústav založiť, a ktorej sa dá odpomôcť, ak jestvujúcu sporiteľňu
         podporovať nebudeme, a s ňou do žiadneho pomeru nevstúpime, a čo najdriev vzájomnú
         pomocnicu utvoríme. Vtom prišlo k nám 1. číslo „Národného Hlásnika“, a v ňom článok „Zase o
         tých spolkoch“. Dolupodpísaný znova sa ozval, a s mohutnou pomocou miestneho pána notára,
         vyprobovaného veterána Adalberta Wenicha, urobil návrh: založiť „vzájomnú pomocnicu“ a Bohu
         buď chvála! na ten čas nie bez výsledku, bo hneď prvý deň 6. februára podpísalo sa 40 údov
         so l50 účastinami. Spolok sa dočasne zriadil, navrhovateľa za dočasného predsedu p. notára
         za účtovníka a hmotne aj duševne k tomu spôsobného statného nášho rodoľuba Jána Ambruša za
         pokladníka zvolil, tomuto zo srdca želáme aby za mnohé roky pokladníctvo zdarne viedol.
         Dajže Bože tomuto podniku požehnanie! Moji milí Nadlačania prihlasujte úhrnkom k
         zúčastneniu sa v tomto podniku zámožnejší tak ako chudobní, roľníci tak remeselníci.
    <sup>
     [
     <a class="footnote" href="#ftn.id2523529" name="id2523529">
      1
     </a>
     ]
    </sup>
   </p>
   <p>
    Utvorí sa spolok tento na 10 rokov, behom tohoto času za jednou účastninou má sa mesačne
         platiť 50 gr., na celý rok 6 zl., alebo raz na vždy 60 zl. Akonáhle splatil niekto celú
         účastinu, t. j. 60 zl., úroky sa mu prikladajú. Jeden môže viac, dve, tri, päť i desať
         účastín podpísať, a mesačne, poťažmo ročite splácať. Pritom spolok prijímať bude vklady, t.
         j. kto má zhromaždené peniaze, buďže menej, buďže viac, a obáva sa jednotlivcom vypožičať,
         vloží ich do vzájomnej pomocnice a tá mu 6 zl. zo sta zabezpečí, a kedykoľvek ich žiada, aj
         vyplatí. Takto zozbieranú základinu vydá sa na úroky, Prednosť majú v pôžičke účastinári,
         Čistý vynos (osoh) rozdelí sa na účastiny. Prijímajú sa údovia aj z vidieku. Veru by nebolo
         od veci, keď by naši bratia Pitvarošania, Albertčania, Ambrózania a Bánhedešania sa k nám
         pripojili, tak by mohol spolok náš ešte mohutnejšie vzrastať a blahodarnejšie dejstvovať.
         Bol by strediskom našich na tomto vidieku. Na Zdar!
    <sup>
     [
     <a class="footnote" href="#ftn.id2504556" name="id2504556">
      2
     </a>
     ]
    </sup>
   </p>
   <p>
    Pri tejto príležitosti verejnú odvetu dávame p. Franciscimu, že u nás na Nadlaku dva
         spolky jestvujú, a síce:
   </p>
   <p>
    1.
    <span class="emphasis">
     <em>
      „Nadlacká cirk. ev. aug. vyzn. obilnica“
     </em>
    </span>
    , ktorú sme r. p. 1865
         založili, ktorej účel mal byť: v žite taký základný kapitál nadobudnúť, ktorý by v čas
         nedostatku, príkladom 1863. roku dostatočným bol potrebným chlebom účastinárov zaopatriť.
         Základina, 600 prešp. meríc, mala sa rozmnožiť dávaním žita na pôžičku. Ale sa to nedarilo,
         zvlášte keď rok bol úrodnejší, zostalo žito bez úrokov. Zmenili sme spolok na kupecký,
         lacné žito kupovať, a keď poskočí predávať. Spolok behom 4 rokov postavil velikú sypáreň, v
         cene 1600 zlatých r. č. Dľa poslednej súvahy bol nasledujúci stav: 483 meríc žita a 1143
         zl. v hotovosti. V posledných rokoch dal výnos nepatrný, bo obilia takrečeno po jednej cene
         sa kupovalo a predávalo; ale jeden rok môže nahradiť dva, tri ročné úroky.
   </p>
   <p>
    2.
    <span class="emphasis">
     <em>
      „Pohrebný spolok“
     </em>
    </span>
    , založený roku 1869, počituje 550 údov. Účel
         spolku je jedon druhého podporovať v pohrebných útratách. Každý úd platil pri vstúpení do
         spolku raz na vždy 50 gr. a platí pri úmrtí každého úda 10 gr. Na pohrebné útraty sa dáva
         pozostalým 40 zl. Kto z údov, pri 400 prípadoch smrti platil po šestáku, dostane 40 zl. r.
         č., a stane sa novým údom, na zvečnelých miesto prijímajú sa nový údovia. Behom 3,5 rokov,
         zomrelo 70, a tak sa platilo 2800 zl. a rezervný fond zriastol na 1000 zl. — To všetko
         dobre, len sa toho bojíme, že náš ľud použije tie 40 zl. k nekresťanským karovým hodom.
         Vyznajme si pravdu, že niektorí väčšiu váhu kladú pri pohreboch na hostiny a pálené, lež na
         všetko iné.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2523529" name="ftn.id2523529">
        1
       </a>
       ]
      </sup>
      <span class="emphasis">
       <em>
        (Hľa i tu vidíme krásne potvrdenú tú, u nás i tak pevne stojavšiu
                  pravdu, že kde sa opravdu chce, a za to horliví jednotlivci vytrvale sa zaujmú,
                  tam sa i neomylne vydarí založenie „Vzájomnej pomocnice“! — S úprimnou radosťou
                  pozdravujeme tento nový utešený krok Nadlačanov. Odporúčame čo najsnažnejšie
                  všetkým „Vzájomnú pomocnicu“ a očakávame, že počet jej členov mnohonásobne
                  rozmnoží sa. Počiatok je urobený, teraz už len vytrvať na nastúpenej ceste, a
                  blahonosný výsledok nebude chybovať. Na zdar „Vzájomnej pomocníci“ v
                  Nadlaku!
       </em>
      </span>
      — pozn. red. „N. Hl.“)
     </p>
    </div>
    <div class="footnote">
     <p>
      <sup>
       [
       <a class="para" href="#id2504556" name="ftn.id2504556">
        2
       </a>
       ]
      </sup>
      <span class="emphasis">
       <em>
        (To máte úplnú pravdu. A tak by to malo byť. Obce, ktoré lebo nemôžu,
                  lebo asnáď i nechcú sami pre seba založiť „vzájomnú pomocnicu“, mali by sa ku
                  najbližšej pripojiť, aby tej účinkovanie na celé okolie rozšírené bolo. Odporúčame
                  upozornenie toto k uváženiu spomenutým obciam.
       </em>
      </span>
      — pozn. red. „N.
               Hl.“)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2504660">
       </a>
       Dolnozemské listy
      </h2>
     </div>
    </div>
   </div>
   <p>
   </p>
   <p>
   </p>
   <p>
    <span class="bold">
     <strong>
      I
     </strong>
    </span>
   </p>
   <p>
    Keď „zelená hora“ hučať môže v
    <span class="emphasis">
     <em>
      Reforme
     </em>
    </span>
    skrze „hornovidieckých
         listov“, prečože by nezašumela i zlatonosná Maruša v stĺpcoch
    <span class="emphasis">
     <em>
      Národných
            novín
     </em>
    </span>
    ? Keď tá „zelená hora“, v ktorej ľúbozvučne ozýva sa hlas bujarých
         spevcov: „Hej Slováci, ešte naša slovenská reč žije“, zlomyseľnou túžbou pachtí po vražde
         junákov národného citu a diabolským ruchotom hučí: „Mor ho, Slováka! Vykántri ho z
         dedičnej, krvou a slzami skropenej otčiny“, prečože by na brehu Maruše, po klasomorových
         rovinách, nad strieborným vodomarom (phata morgana) nešumel tichý vetríčok:
   </p>
   <p>
   </p>
   <p>
   </p>
   <div class="literallayout">
    <p>
     „Hore sa, Slováci!
     <br/>
     Hore sa! Boh dá:
     <br/>
     Bude Slovák ešte,
     <br/>
     Čím býval inohda.“
     <br/>
    </p>
   </div>
   <p>
   </p>
   <p>
   </p>
   <p>
    Alebo:
   </p>
   <p>
   </p>
   <p>
   </p>
   <div class="literallayout">
    <p>
     „Slovo je kvet duše, jehož ovocie sloboda,
     <br/>
     Bez ľúbosti reči nieto voľnosti národa.“
     <br/>
    </p>
   </div>
   <p>
   </p>
   <p>
   </p>
   <p>
    Lež česť
    <span class="emphasis">
     <em>
      „Zelenej hore“
     </em>
    </span>
    , tá dala nesvorným Slovákom
    <span class="emphasis">
     <em>
      Svornosť
     </em>
    </span>
    . To chýbalo Slovákom vždy. Kubo pomocou nemeckého
    <span class="emphasis">
     <em>
      kolára
     </em>
    </span>
    rúbe z tej
    <span class="emphasis">
     <em>
      zelenej hory
     </em>
    </span>
    drevo a ukladá
         žertvište, na ktorom obetuje sa zápalná Kainova obeť. To je tá
    <span class="emphasis">
     <em>
      Svornosť
     </em>
    </span>
    , ktorá podáva cudzím živlom ruku, aby ňou zavraždila
         bratov. No ale aj my nebudeme malátnieť a aj my tu osihotení národovci, v duchu združení s
         vami tam pod Tatrou a Kriváňom, založíme žertvište rodoľubstva pod názvom
    <span class="emphasis">
     <em>
      Jednota
     </em>
    </span>
    , obetovať budeme obeť zápalnú — Ábelovu.
   </p>
   <p>
    Česť
    <span class="emphasis">
     <em>
      Svornosti
     </em>
    </span>
    , ona je ten vietor, ktorý plevu vyráža zo pšenice.
         Ona je tá reťaz, ktorú skuvali, aby ňou pútali vývin slovenského života, ale sklamali sa,
         bo ona viaže tuhým zväzkom súdruhov rodoľubstva. Ona je hlásnik, ktorý by žiadal uluľúkať
         Slovákov v spánku odnárodnenia sa; ale prerátali sa, bo on zo sna ľahostajnosti vzbudzuje
         aj tých, ktorí si doteraz nevšímali dedičnú roľu národnosti.
   </p>
   <p>
    Nemecký
    <span class="emphasis">
     <em>
      kolár
     </em>
    </span>
    (ktorý pri Svornosti robí cigánske kolesá), písal
         list pánu K., v ktorom ho vyzýva, aby vstúpil do kruhu nesvornej Svornosti. Odveta znela
         takto: Vaša
    <span class="emphasis">
     <em>
      Svornosť
     </em>
    </span>
    ma k tomu pohla, aby som si predplatil
    <span class="emphasis">
     <em>
      Národnie noviny
     </em>
    </span>
    . Na zdar!
   </p>
   <p>
    Česť
    <span class="emphasis">
     <em>
      Svornosti
     </em>
    </span>
    , ona odporúča naše časopisy!
   </p>
   <p>
    „Či ste mali už v ruke
    <span class="emphasis">
     <em>
      Svornosť?
     </em>
    </span>
    “ Takto oslovil istý neprajník náš
         jedného národovca.
   </p>
   <p>
    „Ach áno.“
   </p>
   <p>
    „Nuž a čo sa vám zdá? Ja za to mám, že pán O. privedie ju ku kvetu, a že bude sa zelenať
         sťa krásna ratolesť na strome slovenského života.“
   </p>
   <p>
    „Pravdu máte, že je tam mnoho zeleného.“
   </p>
   <p>
    Lež o to srdečne prosíme všetkých pánov dopisovateľov
    <span class="emphasis">
     <em>
      Národných
            novín
     </em>
    </span>
    , aby si so
    <span class="emphasis">
     <em>
      Svornosťou
     </em>
    </span>
    vážne nepočítali. Nechže
         hromží, nechže osočuje: veď to nás ospravedlňuje pred spravodlivým svetom, bo každý statný
         muž odsúdi bratovraha, čo vlastnú krv zradí a očierni. Bude ona dosť poctená v
    <span class="emphasis">
     <em>
      Demikáte
     </em>
    </span>
    .
   </p>
   <p>
    A hľa! My zatracujeme vážne počínanie si so
    <span class="emphasis">
     <em>
      Svornosťou
     </em>
    </span>
    a v svojom
         oku brvna nezaznamenáme. No ale sľubujeme, že nie tak ľahko si ju spomenieme v našich
         dolnozemských listoch. Nuž a prečo? Preto, ze dnes-zajtra de mortuis nil, nisi bene! A
         ktože nás poveril týmto proroctvom? Neodškriepiteľná logika. Alebo sa jej bude dariť, abo
         nie. Bude-li to prvé, stane sa zbytočnou, bo veď v krátkom čase prehltne všetkých Slovákov,
         sťa veľryba Jonáša, a zmaďarčí všetkých svojich čitateľov, takže nebudú slovenčine ani
         rozumieť, a musí písaná byť v maďarčine, pod názvom „Magyar szövetség“, v duchu
         Zölderdeiho, redigovaná Gubaim, pomocou Kerékďártóva. Nuž ak sa jej snahy nebudú dariť, čo
         potom? Pôjdu handry na vandry a povie sa pánu redaktorovi: murín vykonal svoje, murín môže
         ísť — abecedu učiť.
   </p>
   <p>
    A že tomu vskutku tak bude, to dokážeme zo svätého písma, lebo
    <span class="emphasis">
     <em>
      Svornosť
     </em>
    </span>
    je ten brečtan, ktorý vyrástol nad hlavou Kubovou et
         consort., ako nad Jonášovou pri Nynive, aby viseli na ňom zlatky a chránil ich pred horkým
         nedostatkom, a aby sa spod neho dívali, ako vyhladovaná má byť Slovač sťa Nynive. A radoval
         sa Kubo z toho brečtanu radosťou velikou, ale radosť tá zmení sa v žalosť. Boh národov
         nastrojil červa (hlúposti, podlosti a krvizrady), ktorý ranil brečtan, takže uschol.
         Omdlieval Kubo a žiadal sebe, aby umrel, hovoriac: „Lépeť mi jest umříti, nežli živu býti.“
   </p>
   <p>
    A riekne Boh Kubovi: ty sa hneváš pre ten brečtan, ty ľutuješ ten brečtan, a ja by
         neľutoval tie milióny ľudí, ktoré nepoznajú rozdiel medzi pravicou a ľavicou. Lež aby sa to
         vskutku stalo, aj Slováci majú činiť pokánie ako Nynive. Na prvom mieste zvoliť si majú za
         heslo:
    <span class="emphasis">
     <em>
      Svornosť
     </em>
    </span>
    . Ach, ale nie tú papierovú, ktorá cudzím bohom slúži,
         ktorá trúbi svornosť a v srdci chová nenávisť k vlastnej krvi. Solidárna svornosť nám treba
         v časopisectve, aby sme nerozdrobovali hmotné a duševné sily, lež zjednotenými silami
         podporovali jestvujúce medzítka toho smeru, ktorý pred očami máme. Solidárna svornosť nám
         treba v politike. Solidárna svornosť nám treba v sociálnom živote, a tak aj Boh odvráti sa
         od prchkosti svojho hnevu, aby sme nezahynuli. Daj to, Bože! A jestli k tomuto všetkému nás
         tá neprajná bystrická
    <span class="emphasis">
     <em>
      Svornosť
     </em>
    </span>
    privedie a prinúti, privolávame jej
         trikrát v slávu. A tak ešte raz česť Svornosti!
   </p>
   <p>
    No zbohom, dovidenia.
   </p>
   <p>
   </p>
   <p>
    <span class="bold">
     <strong>
      II
     </strong>
    </span>
   </p>
   <p>
   </p>
   <p>
    V terajšom čase listy písať? Či to nie je predpotopná myšlienka? Sadni na parovoz, zapáľ
         si cigarku, a keď posledný puk urobíš, tam si v Martine, a pri bozkaní dôverného priateľa
         zdeliť mu môžeš cesnakový zápach dolnozemskej klbásy, takže hneď pozná kto si a ktorý
         vidiek je tvojím domovom.
   </p>
   <p>
    V terajšom čase listy písať? To je veru anachronizmus, ako keby čanádsky hlavný pán
         župan dal zapriahnúť štyri kone do štvorkolesového korábu, a tak sa vybral do Viedne na
         svetovýstavu. Vezmi pero, napíš bielo na čierno, odovzdaj ďalekopiscovi, ešte ti pero
         neuschlo a už Národnie noviny zdeľujú tvoju myšlienku.
   </p>
   <p>
    Veru je pravda, beháme na ohnivom koči, píšeme hromovinou, lietame v povetrí, bo veď je
         všetko vetrom podšité, len keď na viedenskom tržišti zahučí
    <span class="emphasis">
     <em>
      „krach“
     </em>
    </span>
    ,
         padneme na zem a presvedčíme sa o pravdivosti toho: márnosť nad márnosti, a všetko je
         márnosť.
   </p>
   <p>
    No nie je všetko márnosť, ani je nie všetko vetrom podšité, ani neletí všetko parovým
         krídlom a streľnou mocou, nájdeme aj teraz vážne si počínajúce osoby lež, i ústavy, držiac
         sa toho starodávneho porekadla: festina lente, pomaly sa žeňte.
   </p>
   <p>
    Či nepočína si rozvážne mudrc vlasti, keď po šiestich rokoch prišiel k tomu
         presvedčeniu, že potrebná by bola nezávislá a triezva politika? Či ozaj nedrží sa toho?
         „lassan járj tovább jutsz“
    <sup>
     [
     <a class="footnote" href="#ftn.id2507329" name="id2507329">
      3
     </a>
     ]
    </sup>
    naša finančná správa, ktorá zdráha zrazu zriecť sa deficitov? Či nekráča vše
         napred, vše nazad a tak s pomyslením horlivosť niektorých slovenských národovcov, zvlášť
         tých, ktorí predplatia si síce Národnie noviny, ale aj Svornosť, aby vraj vedeli, čo sa tam
         počarbe, možno pritom aj preto, aby ich mená zelenali sa tam medzi lojálnymi? Či môže
         človek konzervatívnejšie pokračovanie predstaviť si, ako je pokračovanie otcov vlasti vo
         vyhovení národných požiadaviek?
   </p>
   <p>
    Ale všetko toto prevyšuje konzervatívnosť a zapôzdené pokračovanie radšej poštovej
         premávky medzi Turčianskym Svätým Martinom a Dolnou zemou.
   </p>
   <p>
    Matičný výbor 14. mája držal svoje zasadnutie a
    <span class="emphasis">
     <em>
      Národných novín
     </em>
    </span>
    17.
         mája vyšlé číslo zdeľuje zápisnicu, podľa ktorej: „Odpoveď Jeho Excelencie Uhorského
         ministrapredsedy na Promemoria Matice slovenskej s úľubou vzala sa v známosť.“ Túto správu
         čítali sme prv v
    <span class="emphasis">
     <em>
      Pesti Náplóve
     </em>
    </span>
    než v
    <span class="emphasis">
     <em>
      Národných
            novinách
     </em>
    </span>
    . A to preto, lebo
    <span class="emphasis">
     <em>
      Pesti Napló
     </em>
    </span>
    má dopisovateľa v
         osobe matičného tajomníka alebo z
    <span class="emphasis">
     <em>
      Národných novín
     </em>
    </span>
    prevzatú správu prv
         mohol zdeliť, než k nám patričné číslo prišlo.
    <sup>
     [
     <a class="footnote" href="#ftn.id2507399" name="id2507399">
      4
     </a>
     ]
    </sup>
    Dokiaľ Martin nemal železnicu, dostávali sme noviny na štvrtý deň, teraz ale na
         šiesty, ba často aj na siedmy, a takže súkromné listy. Hodláme zadať prosbopis, aby sa
         martinská čiara zničila, a tak bude rýchlejšia premávka a my prv dostaneme do rúk dovenské
         časopisy.
   </p>
   <p>
    Lež obrátime sa k nášmu praktickému Iv. Liub, ten nám už raz navaril, ak sa neklameme,
         zo slamy vína, či by nevedel vymyslieť povetro-plaveckú premávku, ktorá by spojovala
         Slovákov so Slovákmi, aby sme nemuseli utiekať sa k verejným poštám. No aspoň holubovú
         poštu mali by sme zriadiť. Aké výhody by nám to poskytovalo! Koľko poukázok, dobierok a
         „recommandirt“ by nám zostalo vo vačku! Ale nadovšetko vyhli by sme sa podobným rozhovorom:
   </p>
   <p>
    „Prosím, tento list posielam
    <span class="emphasis">
     <em>
      recommandirt
     </em>
    </span>
    “.
   </p>
   <p>
    Pán poštár bokom pozrie na človeka, vezme list do ruky, s druhou napraví okuliare, potom
         skúma adresu, a konečne hrozne sa pomýli, bo nahlas myslí takto:
   </p>
   <p>
    „To je predsa len hrozná vec koľko dopisujú títo panslávi.“
   </p>
   <p>
    „Porúčam sa a ďakujem pekne za tú úctu.“
   </p>
   <p>
    *
   </p>
   <p>
    Maďarské noviny s hosanna a s hallelujou zdeľujú tú radostnú zvesť, že číročisto
         nemecko-slovenská cirkev v Kerestúre, neďaleko toho dejepisne pamätného poľa, kde uhorský
    <span class="emphasis">
     <em>
      rákoš
     </em>
    </span>
    vyvolil Matiáša za kráľa, uviedla maďarskú bohoslužbu. Nuž a
         čože do toho dolnozemské listy… Ach veru sa nás to zblízka týka, bo Dolná zem dala, pravda
         za peniaze, patričnej cirkvi Haanom vydané spevníky. Tak to oznamuje
    <span class="emphasis">
     <em>
      Pesti
            Napló
     </em>
    </span>
    .
   </p>
   <p>
    *
   </p>
   <p>
    Nevieme či je pravda, či nie, ale chyruje sa, že má sa otvoriť v Pešťbudínskom múzeu
         nový odsek divotvorov. Tam bude mať miestnosť veľký somár s malými ušami, kohút, ktorý
         vajcia niesol, baran, ktorého vlk splodil, vrabec, ktorý ľubozvučným spevom prevyšoval
         slávika, líška, ktorá husy pásla a ani jednu nezjedla, ryba, ktorá našla sa v kečkemétskom
         homoku, rak, ktorý napredoval, červ, ktorý sa neplazil.
   </p>
   <p>
    No aj z rastlín, napríklad zo stromu rovnoprávnosti, zvláštne ale miesto dostanú
         tekvice, ktoré na ľudskom tele dozreli.
   </p>
   <p>
    Nuž a kovy? Tam budú zmenky a štátne papiere, ktoré zmenili sa v číročisté striebro a
         bankové stotiny, ktoré zmenili sa v rýdze zlato. Reťaze diamantom vybité, ktoré výtečníkov
         ruky a nohy ovenčili.
   </p>
   <p>
    A pán zeme človek nemá tam zastúpený byť? Ach áno! No z Nemca a zo Slováka improvizovaný
         Maďar je všedenné, to nájdeme v každom kúte a netreba nám takéto moderné plody v múzeume
         hľadať, lež Nemca so Slovákom amalganizovaného, ako sa stali Maďarmi: to je už nie všedenné
         a zaslúži si, aby sa zvečnilo medzi divotvormi. Odporúčame na prvé miesto farára
         Vytridubského, ktorý v číročistej nemecko-slovenskej cirkvi maďarskú bohoslužbu uviedol.
   </p>
   <p>
    *
   </p>
   <p>
    Nemožno nám nezazlieť pánu redaktorovi, že sa mieša do nášho odboru a nečaká na naše
         dopisy. Akým právom zdelila sa, bez nášho vedomia, tá svetochýrna makovská mačacina, o
         ktorej sme hodlali duchaplný opis zaslať. Takto ale pripomíname len toľkočo: mraučali tí
         páni tak, že pravda ďaleko je Makov od Jeruzalema, ale až tam ozývali sa hlasy úcty a
         velikej vzdelanosti. Nuž a čože zvinil ten pán biskup, že sa mu táto veľkolepá česť — bo
         veď aj osy do sladkého ovocia sa majú — za podiel dostala? To ani sám ten poctený pán
         nevie, ale ešte menej vedia serenádu improvizujúce mačky. Tak sa zdá, že Makov ďaleko je
         nielen od Jeruzalema, ale aj od šetrnosti náboženstva a slušnosti.
   </p>
   <p>
    Lež ticho, — blízko sme Makova a ktovie či nepríde rad aj na panslávov.
   </p>
   <p>
   </p>
   <p>
    <span class="bold">
     <strong>
      III
     </strong>
    </span>
   </p>
   <p>
   </p>
   <p>
    Dve svetochýrne udalosti zaujímajú, nielen Dolnú zem, ale celú našu milú vlasť. No my si
         ju za našu a milú držíme, vzdor tomu, že sme Slováci, a že niektorí mameluci nám
         vlastenectvo odopierajú. Hovorím dve svetochýrne udalosti. Prvá je reč mudrca vlasti Fraňa
         Deáka, v ktorej vyjadril svoje zásady v náboženských záležitostiach, a na základe toho vo
         voľnej vlasti voľná cirkev, vypovedal, že štát nemá práva povedať aká má byť tá autonomia,
         ale ovšem má právo povedať, aká nesmie byť. Bol jeden otec, a ten riekol svojmu synovi: no
         synu, mám dva kone, vyvoľ si jedného z nich, ale to ti popredku hovorím, že toho bieleho
         sebe zadržím. Lež o tejto udalosti popísalo sa už mnoho, nielen u nás, ale v celej Európe,
         a tak nebudeme o nej slova šíriť a vezmeme na pretras tú druhú svetochýrnu udalosť. A ktorá
         je to? Viedeňská svetovýstava? A či dorazenie perského šacha do Pešťbudína? Ach nie, ale
         článok vo verejnej hovorni
    <span class="emphasis">
     <em>
      Svornosti
     </em>
    </span>
    v čísle 28., kde pán
    <span class="emphasis">
     <em>
      Ján Bartholomeidesz
     </em>
    </span>
    , nadlacký slúžny, vystúpil sťa slovenský
         spisovateľ a neodškriepiteľnou logikou dokázal, aké veliké nešťastie hrozí štátu a cirkvi,
         poneváč vraj tamojší evanjelický kňaz, pod firmou cirkvi mienil založiť vzájomnú pomocnicu.
         Pravdu má, to je veru nie žart, miešať peňažité záležitosti s cirkevnými. No hľa magna
         ingenia conveniunt. Či ozaj Deák od neho neprevzal tie zásady, ktoré celé európske
         časopisectvo do pohybu priviedlo. Možnože Times, Journal de Debats, Allgemaine Zeitung atď.
         odvolávať sa budú potomne nie na Deákovu reč, ale na
    <span class="emphasis">
     <em>
      Svornosť
     </em>
    </span>
    a jej
         verejnú hovorňu, v ktorej pán slúžny v tak duchaplnom článku položil medze, ktoré cirkev
         prekročiť nemá. No darmo je, kto sa so šľabikárom na svet narodil, so šľabikárom z potu
         tvári svoj chlieb hľadal, u toho natoľko presiahne tá šľabikárska veda, že ju aj vo vyššej
         politike použije.
   </p>
   <p>
    *
   </p>
   <p>
    Vzájomná pomocnica, to je heslo terajšieho času, ale je to aj výborný ústav.
   </p>
   <p>
    „Janík môj, duša moja, neodťahuj s tou svadbou, vidíš, to moje srdce nemá pokoja, už by
         ono žiadalo s tebou spojené byť na veky.“
   </p>
   <p>
    „Dobre, dobre,“ odvetil zaľúbenec milenke, „lež nemám groša, a vieš že to bez trovy
         nejde.“
   </p>
   <p>
    „Ach peniaze! Tedy pre tú hnusnú hmotu nemôže láskou kypiace srdce so srdcom spojené
         byť.“
   </p>
   <p>
    Omdlieva Anička ako fialka keď slnce pekelným teplom páli, alebo keď pchanej húske
         kukurica zíde do pijáka. Vtom zrazu, ako zo sna prebudená lapí ruku Janíkovu a úsmešne
         zvolá:
   </p>
   <p>
    „Nie si úd vzájomnej pomocnice?“
   </p>
   <p>
    „Ach áno, a prečo?“
   </p>
   <p>
    „Vypožičaj peniaze a vezmi ma.“
   </p>
   <p>
    „Pravdu máš, Anička, ty si anjel z neba poslaný.“
   </p>
   <p>
    O pár dní Anička bola pod čepcom.
   </p>
   <p>
    Čo spojilo v mori blaha sa kúpajúcich zaľúbencov? Vzájomná pomocnica.
   </p>
   <p>
    Oj, že ju ešte nikto neospieval!
   </p>
   <p>
    *
   </p>
   <p>
    Sedel zadumaný Julo a premýšľal o márnosti sveta, pravda názorne sa o nej presvedčil, bo
         veď o ten svet by groš nenašiel u seba. Vtom vkročí jeho dobrý priateľ, čertovým klincom
         vybíjaný Peter.
   </p>
   <p>
    „Nuž čože je tebe? Sedíš ako kvočka na vajciach majúca pípeť.“
   </p>
   <p>
    „Neplaš na veky čertov, akože by nebol bez vôli, nemám groša. Choleru vybubnovali a
         nemôžem si rozkázať ani len žajdlíček z toho červeného.“
   </p>
   <p>
    „Hm, hm, to je pravda chyba, bo aj rušeň prestane konať svoje keď kotlisko nemá vlahy.
         Nuž a či by sa tomu nedalo odpomôcť?“
   </p>
   <p>
    „Ale ako?“
   </p>
   <p>
    „A vzájomná pomocnica?“
   </p>
   <p>
    „Tak je, sem sa, braček, musím ťa vybozkávať za tú geniálnu myšlienku.“
   </p>
   <p>
    Julo a Peter sedia pri jednom stolíku, pred nimi vínečko zo samého Jágra Icíkom
         doprevadené. Cengnú poháre a z hlbín srdca pripijú na zdar a na slávu vzájomnej pomocnice.
   </p>
   <p>
    *
   </p>
   <p>
    Noviny zdeľujú správu, že ruský cár má doraziť do Viedni. Ach, čiže by to bolo, učiniť
         výlet práve na ten čas! Takto si myslel, aspoň hovorí niektorí o ňom, predseda vzájomnej
         pomocnice, ale kde sú peniaze? No veru to by bolo, aby predseda peňažitého ústavu prišiel
         do zmätku pre nedostatok.
   </p>
   <p>
    „Pokladník, sem kľúč od peňažnice.“
   </p>
   <p>
    Pokladník cele pokorne otvorí peňažnicu a pán predseda vyberá v stotinách, sťa v hnilých
         hruškách, kým si nenaplní, a to bez všetkého úpisu zmenky, pudilár a letí do Viedne ruskému
         cárovi na poklonu.
   </p>
   <p>
    „A či by to pravda bola?“
   </p>
   <p>
    „Ach, horkýže pravda, to len obrazotvornosť dopisovateľa
    <span class="emphasis">
     <em>
      Svornosti
     </em>
    </span>
    môže vytrubovať podobné hlúposti.“
   </p>
   <p>
    „A čože pohlo k tomu patričného pána dopisovateľa?“
   </p>
   <p>
    „Iste nie iné, ako to starodávne nemecké porekadlo: wie der Schelm ist, so denkt er.“
   </p>
   <p>
    *
   </p>
   <p>
    Vo Viedni sme. Pripravuje sa veľká slávnosť. Koč za kočom, a v kočoch? Panstvo. Mýlime
         sa, nie sme vo Viedni, ale v Pešťbudíne. Nuž a prečo?
   </p>
   <p>
    „Prečo? Či nevidíš tie zlatom a striebrom vyšívané mentieky? Veď sú to uhorskí veľmoži,
         ministri, a na ich čele Andrássy v honvédskej rovnošate. Ľaľa, veď je to tam Štefánska
         veža, a tak predsa sme vo Viedni.“
   </p>
   <p>
    Všetko sa hrnie, všetko by žiadalo vidieť, ale koho? Nuž ruského cára.
   </p>
   <p>
    „A vy nejdete?“
   </p>
   <p>
    „Uchovaj Hospodin!“
   </p>
   <p>
    „Ba do hroma, ktože by nepoužil túto príležitosť?“
   </p>
   <p>
    „Ja nie!“
   </p>
   <p>
    „Prečo?“
   </p>
   <p>
    „Hia, prosím, mohol by to zvedieť pán slúžny, a ako dopisovateľ
    <span class="emphasis">
     <em>
      Svornosti
     </em>
    </span>
    ľahko by napísal úvodný, pánom notárom ponaprávaný článok
         do verejnej hovorni: N. N. v tom čase bol vo Viedni, keď aj ruský cár sa tam bavil.“
   </p>
   <p>
    „Nuž a potom?“
   </p>
   <p>
    „Čo potom? Rusofil, pansláv, vlastizradca, rubeľ a Boh vie čo.“
   </p>
   <p>
    „No veru, či nevidíte tých velikášov maďarských s ruskými hviezdami na kríži.“
   </p>
   <p>
    „Či ste nečítali, že aj pán Hunfalvy Jánoš prijal ruský kríž?“
   </p>
   <p>
    „To je, prosím, cele iné, tých nezrodila slovenská mať, a jestli ich zrodila,
         nepriznávajú sa k svojej dedičnej mluve.“
   </p>
   <p>
    *
   </p>
   <p>
    Perský šach bol v Londýne. Slávne, veľmi slávne ho prijali. Na znak povďačnosti poslal
         darom ministerpredsedovi svoju podobizeň s rámcom diamantmi vybíjaným. Minister vybral
         podobizeň a drahocenný rám, s najväčšou poklonou a úctou prinavrátil, bo vraj anglickému
         ministrovi zabraňuje zákon prijať dar.
   </p>
   <p>
    Čítal to v novinách aj pán Vydrigoš, a veľmi sa mu zapáčila táto udalosť, a podľa toho
         pokračuje. Dostane-li darom baranča abo vykŕmenú húsku, dá kožu zvliecť, perie ošklbať, a
         pošle sťa anglický minister rámec nazad, pravda nie darcom, ale Icíkovi za dobrý peniaz.
         Papierové peniaze sú bez všetkého ohľadu len podobizne, no a dukáty, tie sa prijímajú, nie
         pre zlato, ale z úcty k zemepánovi, ktorého podobizeň nosia. Tento pán potom v
    <span class="emphasis">
     <em>
      Svornosti
     </em>
    </span>
    píše: že bedlivým okom sprevádza a rázne zakročí, keď
         vidí, že mozoľným grošom ľudu nášho nebezpečie hrozí.
   </p>
   <p>
    Ó Koridon, Koridon, quae te dementia caepit.
   </p>
   <p>
   </p>
   <p>
    <span class="bold">
     <strong>
      IV
     </strong>
    </span>
   </p>
   <p>
   </p>
   <p>
    Kdeže je to krásne, zelené pole? Kdeže sú tie zrnom plné klasy, ktoré na úsvite
         pokropené rannou rosou ligotali sa sťa na krásnovlasej utešenej deve drahé perly, abo na
         nebeskej oblohe v tichý večer skvejúce sa hviezdy? Aj ten skromný básnický ráz
         dolnozemských rovín zmizol, niet ho, a nezjaví sa len na rok. Pole je pusté len strniská
         vidíš na všetky strany, akoby jež pri ježovi bol, — nedotkni sa ho, bo pichá. Tu aj tam
         nájdeš na zemi vybité chudé klasy, ktoré staré, ku silu vyhľadávajúcej práci nespôsobné
         babičky a decká zbierajú.
   </p>
   <p>
    Také strnisko je aj pole politického života. Velikáši sú v kúpeľoch, v rodinných kruhoch
         a pri hospodárstve. Hrozná to úloha, zaplniť tie plachty, ktoré sa každodenne posielajú za
         dobrý peniaz čitateľom denníkov. Hore sa, babičky a decká, zbierať vybité, chudé klasy,
         budeme ich mlátiť na tých plachtách. A tak mlátia sa opätne, v čas nedostatku predmetov,
         tie toľkokrát vymlátené klasy: „nespokojné národnosti“. Ach, ale zrna nikde, len pleva,
         ktorú severný vietor vyráža. Riečica cudidla nemá čo cúdiť. Všetko, čo sa v tej záležitosti
         popíše, páchne starinou sťa sedemročná dolnozemská žírna slanina, takže ten náš v peci
         kríža užiarený národný chlebíček ňou pomastiť nemôžeme, bo by ľahko, zvlášť v tento
         cholerický čas, vzbúrili sa vnútornosti.
   </p>
   <p>
    No len píšte, potrpí to ten nevinný papier, potrpíme aj my. Príde jar, zotaví sa
         príroda, zaodeje ju Boh zeleným aksamietom, a aj naša nádej bude vzkriesená, aby sa
         sklamala opätne, kým nezaznie slovo pravdy: bratia, sem ruky, my všetci sme vlastenci.
   </p>
   <p>
    „Tu máš, zase len tá stará nôta. Obviňujete iné časopisy, že vždy premetávajú tie staré
         haraburdy ako žid na „tandelmarku“, a aj vy ustavične to hudiete: že ste nie panslávi, ale
         páni Slávy, že nemiháte na Rusa, ale s telom a dušou oddaní ste Hungárii, že nemienite
         vyrvať majorát z rúk Maďarov, ale len pomerne slušné práva žiadate.“
   </p>
   <p>
    „No pravda je, že stereotypné sú aj naše články, lež kto môže z toho? Ako nás
         pozdravujú, tak aj ďakujeme, ako nám loptu nadhodia, tak uderíme do nej. Či by to nebolo na
         smiech, keby zavinšoval niekto: „dobré ráno“ a my sme odvetili: „pán Boh daj dobrú noc?“
   </p>
   <p>
    *
   </p>
   <p>
    Akokoľvek ticho je od vetra na tento čas na obzore politického života, predsa tu i tam
         zašumí a tie velikánske poloúradné časopisy radia, už či svojou a či slávnou vôľou to
         nevieme, aby vraj prosbopisnou cestou vyzvali „otcov vlasti“ k prijatiu Deákovských zásad v
         štátnocirkevných záležitostiach. Právomocnosti a virilisti majú nátlak činiť, či ozaj tam
         hore, a či tu dole? Nie je naša úloha riešiť túto otázku. My považujeme vec v krátkom čase
         za skončenú. Dictum factum, civilný sobáš bude obligátny. Čujete to, vy švárne panny, to
         rozhodné slovíčko: „áno, ak chcem byť Janíková, Petrová, Andrejová, Belová, Vojtechová“,
         nevypustíte strieborným zvukom cez tie malulinké ústočká pred oholenou kňazskou tvárou, ach
         nie! Vy postavíte sa pred fúzatým slúžnym, ktorý s tou najväčšou zdvorilosťou posadí vás na
         pohovku a so zvláštnou francúzskou etiketou bude sa vás vypytovať: či srdce vaše, ten raj
         zapovedeného jablka, ráči už biť na zvon lásky, a či prestáva už byť nevinne zvučiacou
         meďou, a len tak do sveta cingilingi znejúcim zvoncom. Pán slúžny, alebo ktokoľvek bude
         kňazom toho civilného sobášu, rozumie sa, že k tejto prípadnosti oblečie sa „plen parád“.
         Ostrohy ná nohách budú cvendžať ako v tureckej muzike taniere, pripísaná šabľa na boku
         predstaví jus gladii, to jest že ako uzol manželstva zaviaže, tak ho v čas potreby rozsekne
         na dvoje; fúzy pri sobášení musia hore koncom, pri rozsobašení ale dole koncom hodne
         pomádou vykrútené byť. Nasledujú otázky:
   </p>
   <p>
    „Či sa zaväzujete svornosť zachovať?“
   </p>
   <p>
    „Prosím, ktorú ráčite rozumieť, či manželskú a či bystrickú?“
   </p>
   <p>
    „Manželská sem tam, štátu na tom nie mnoho záleží, ale bystrickú.“
   </p>
   <p>
    „A bez tej nemôžeme oddaní byť?“
   </p>
   <p>
    „Veru nie. Snáď viete, že do občanského manželstva vstupujete, a tak ste občan, a keď
         občan, tak aj vlastenec, a keď maďarsko-slovenský (fából vaskarika) vlastenec, tak aj
         priateľ bystrickej
    <span class="emphasis">
     <em>
      Svornosti
     </em>
    </span>
    .“
   </p>
   <p>
    Šuhaj pozrie na svoju a ona na šuhaja a rieknu chtiac nechtiac: „Áno.“
   </p>
   <p>
    „Po druhé: či sľubujete vstúpiť do samospasiteľského
    <span class="emphasis">
     <em>
      szövetségu
     </em>
    </span>
    a v
         ňom vychovávať vaše dietky?“
   </p>
   <p>
    „Prosím, to asnáď jednota? Áno, my chceme dľa rozkazu Božieho opustiť otca i matku, a
         dva jedno telo byť.“
   </p>
   <p>
    „Čo telo? Ja rozumiem maďarskú jednotu.“
   </p>
   <p>
    „Veď ale tak vieme, že reversy sú zapovedené.“
   </p>
   <p>
    „To je cele iné, štát sa do vierovyznania nemieša.“
   </p>
   <p>
    Za tým nasleduje požehnanie, pri ktorom občanský pán kňaz zabudne trímať ruku mladého
         zaťa, lež nezabudne útle stisnúť ručičku druhej stránky a riekne: čo človek spojil, to môže
         človek aj rozlúčiť, amen.
   </p>
   <p>
    *
   </p>
   <p>
    „Občiansky sobáš prepokladá aj občiansky krst.“
   </p>
   <p>
    „To by bolo — nežartujte, pane!“
   </p>
   <p>
    „Verte, že nežartujem. Napríklad Izraelit vezme si kresťanku. Ten bude žiadať svojej
         panej kvôli, aby synáček prijatý bol medzi vyvolený ľud Boží bez obriezky, Rabbi odoprie
         tomu. Matka opäť milému mužíkovi kvôli bude chcieť dať dcérku pokrstiť bez slov: ve jméno
         Boha otce, Syna i Ducha svätého. Kresťanský kňaz to neučiní. Nuž, čo potom? Nie iné, než
         utiekať sa k občianskemu kňazovi, aby decká mená dostali a do matrík poznačené boli.“
   </p>
   <p>
    „Máte pravdu. Akýže to krst bude?“
   </p>
   <p>
    „Občiansky kňaz sa spýta: Odriekate sa menom tohoto dieťaťa dedičného hriechu?“
   </p>
   <p>
    „Čo pod tým ráčite rozumieť?“
   </p>
   <p>
    „Nuž čo iné, ako otcov, starých otcov, dedov a pradedov prirodzený hriech — materčinu.“
   </p>
   <p>
    „Nech bude.“
   </p>
   <p>
    „Sľubujete, že dieťa toto vychovávať sa bude v občianskych školách a v štátnych
         maďarských gymnáziách?“
   </p>
   <p>
    „Revúca, Kláštor lebo Martin je nám v každom ohľade bližší.“
   </p>
   <p>
    „Na otázku dajte odvetu, áno či nie?“
   </p>
   <p>
    „Nech bude.“
   </p>
   <p>
    „Aké meno?“
   </p>
   <p>
    „Miloslav, Rodoľud, Ctiboh.“
   </p>
   <p>
    Občianskeho pána kňaza obchodí porážka, ale postaví sa mužsky a riekne:
   </p>
   <p>
    „Ba do hroma! Ja mu dám mená: Atilla, Lehel, Árpád, Tuhutum a Vak Béla.“
   </p>
   <p>
    Zapisujúc doptáva sa:
   </p>
   <p>
    „Priezvisko?“
   </p>
   <p>
    „Jančo.“
   </p>
   <p>
    „Pravdaže Jančo. Nech bude Jánošy per ypsilon.“
   </p>
   <p>
    *
   </p>
   <p>
    „Ach beda, prebeda! Nuž v tom štátnom náboženstve nebude ani spovedi, ani kostola, ani
         pohrebu?“
   </p>
   <p>
    „Mýlite sa, to všetko bude, pravda s náterom kultúry a civilizácie. Napríklad: chrám
         vedy, chrám krásneho umenia, chrám prisluhovania práva a pravdy, chrám humanity, kde
         zločinci a lúpežníci napravení byť majú atď.“
   </p>
   <p>
    „Ale tá spoveď.“
   </p>
   <p>
    Nuž tá spoveď vykonávať sa bude vážne, hriešnik sa pokorne predstaví a obdrží otázku:
   </p>
   <p>
    „Uznávaš, že si hriešny?“
   </p>
   <p>
    „Ach, akože by neuznával, v mnohom klesáme na každý deň všetci.“
   </p>
   <p>
    „A ktoré sú tvoje hriechy?“
   </p>
   <p>
    „Prosím ponížene, nemodlievam sa, nenavštevujem Božie služby, časom nazerám hlbšie do
         sklenice, ako by sa patrilo, pri naskytnutej prípadnosti nazdráhal som sa aj za cudzím
         rukou siahať, pravda tak, že nikto nezvedel, a keď pravdu nutno vyznať, nešľachetné moje
         oko hľadelo na švárne devy a žienky.“
   </p>
   <p>
    „Hahaha!“ rozosmeje sa občiansky spovedelný otec, „nuž to sú tie tvoje najväčšie
         hriechy? Daj mi Bože! To časoduch tríma za módu, lež čuj: či si nie údom toho pekelného
         panslavistického ústavu Matice?“
   </p>
   <p>
    „Áno, prosím úctive.“
   </p>
   <p>
    „Hľa, už si za živa v pekle! A či čítaš aj
    <span class="emphasis">
     <em>
      Národnie noviny
     </em>
    </span>
    ?“
   </p>
   <p>
    „Nielenže čítam, ale som ich riadnym dopisovateľom.“
   </p>
   <p>
    „Hrozná, ukrutná vec! Teba diabli lapili do osídla. Ale počuj, nájdeš milosť u Boha, aj
         u ľudí, lež musíš sa čestným slovom zaviazať, že vstúpiš do szövetségu a
    <span class="emphasis">
     <em>
      Svornosti
     </em>
    </span>
    každé číslo naučíš sa spamäti, a budeš ho hovoriť denne
         tri razy namiesto modlitby. Tak ti bude milostivý Boh na nebi a hriešny človek na zemi.“
   </p>
   <p>
    *
   </p>
   <p>
    Hrozná to streľba, mažiare a delá zatriasajú hromovou silou nielen povetria, lež i zem.
         Hlas streľby rozlieha a ozýva sa po dolinách ako pri Sedane. Trúby hučia a bubny vydávajú
         hlas, ako keď na umrlčiu truhlu prvé hrudy padajú. Hrôzou sa v človeku všetko trasie, lebo
         sa mu zdá, akoby dva silné tábory tiahli jeden proti druhému, aby lebo zvíťazili, alebo
         hrdinsky na bojišti padli. Vtom zjaví sa zástup, na čele týchto kráča vysoký muž s čiernou
         zástavou a na zástave červené litery oznamujú to mohutného významu slovo:
         „slobodomyselnosť“. Za zástavou vážne stúpa vyšnurovaný, šabľou opásaný, na čižmách čiernym
         fáteľom zaobalené ostrohy majúci pán, fúzy sú na znak žiaľu a sústrasti nevykrútené. Za ním
         nesú na márach mŕtvolu. Na truhle visia rozličné hviezdy, kríže a jedno číslo
    <span class="emphasis">
     <em>
      Svornosti
     </em>
    </span>
    . Potom nasledujú rozličné spolky, medzi nimi i mohutne
         zastúpený „szövetség“. Spevokol v trúchlozvučnej harmónii spieva: Multatban nincs öröm atď.
         Pod vencami idú panny, na znak slobodomyseľnosti zaodeté rúchom, ako keby balet tančiť
         mali. Idú, idú, až sa celý húf zastaví pri otvorenom hrobe. Tu vystúpi ten pán so šabľou a
         s ostrohami a drží prenikavú reč. Pripomína, že zvečnený narodil sa síce v Žatkove, v
         Oravskej župe, ale že horelo jeho srdce za maďarský národ tak, ako by ho bolo žiarilo slnce
         na Hortobáď pustatine pri Debrecíne. Po dokončenej reči požehnal mŕtvolu takto: Boh Hadúr
         uveď ťa tam, kde je Atilla, Árpád a Tuhutum.
   </p>
   <p>
    „Nuž, čože je toto?“
   </p>
   <p>
    „A neviete? To je civilný, alebo občiansky pohreb.“
   </p>
   <p>
    „A kde sú kríž, zvony, kňaz, modlitba?“
   </p>
   <p>
    „To všetko je už v múzeu.“
   </p>
   <p>
   </p>
   <p>
    <span class="bold">
     <strong>
      V
     </strong>
    </span>
   </p>
   <p>
   </p>
   <p>
    Rozlieha sa po dolnozemských rovinách temný zvuk zvonov. Keď chytali sa kosci zbožie
         kosiť, zjavil sa anjel smrti s tou ukrutnou kosou, pod ktorou nie jednotlivci, ale stá a
         stá padli v obeť v jeden deň. To vieme prečo vztiahol ruku svoju anjel záhubca na
         Jeruzalem, aby padlo
    <span class="emphasis">
     <em>
      sedemdesiat tisíc
     </em>
    </span>
    . Pôsobila to pýcha Dávida
         kráľa, ktorý dal počítať ľud svoj. Oj, či ozaj aj nie pre tenže hriech navštevuje nás ruka
         Hospodinova?
   </p>
   <p>
    Či poznáte ten mohutný Sion slovenský, Veľkú Čabu? Či poznáte ten usilovný, pokorný a
         pobožný slovenský ľud, ktorý v deň nedeľný a sviatočný s 30.000 ústami zvelebuje
         Najdobrotivejšieho? Poďme tam a to na ten čas, keď vyprevádzajú mŕtvych, presťahovavších sa
         v
    <span class="emphasis">
     <em>
      jeden deň
     </em>
    </span>
    do večnosti. Truhla za truhlou! Jeden, dva, tri… desať…
         päťdesiat… sto… tridsať aj dva! Ojže Bože!
    <span class="emphasis">
     <em>
      „Dostit jest, již prestaň!“
     </em>
    </span>
    Či div že behom niekoľkých týždňov 2.000 padlo v obeť? Ktože tu riekol miesto Dávida: „Aj
         ja som zhrešil, aj ja som neprávie učinil, ale títo súce ako ovce, čo učinili?“
   </p>
   <p>
    *
   </p>
   <p>
    Medzi Čabou a Nadlakom leží štátna pustatina Mezov (Mezöhegyes), samé krásne stromorady,
         je to utešená oáza na Dolnej zemi, pamätná aj preto, že sa tam dochovávajú a šľachtia tie
         najvýtečnejšie kone v Uhorsku. Od severu hraničí so Slovenským Komlóšom, kde Morena brala
         značne veľké obete.
   </p>
   <p>
    Tu pri hranici nachádza sa jedna úrodná dolina, boli to predtým močariská, toho roku ale
         bol tam utešený, no ten najbohatší ovos. Tabla ovsa tak veľká, že na horných stranách sú
         obce väčšieho chotáru nemajúce.
   </p>
   <p>
    Pričinia sa chlapi, kosy šuštia, bujný ovos padá na zem, hybké devy a ženy kladú za
         koscami hrste. Popoludní riedia sa rady koscov. Jeden, dva, tri, päť, šesť párov vychorelo.
         Na druhý deň ráno, keď slnko vychádzalo, ožiarilo osem mŕtvol. Kosci sa rozbehali sťa
         kurence, keď jastrab v povetrí zaklepoce krídlami.
   </p>
   <p>
    „Sem sa, kosci, do tohoto ovsa, bude dobrá odmena!“ volá dozorca. Noví kosci pričinia sa
         ku práci, rúbajú kosami sťa kozák, ako husár so šabľou, pot im z čela cíckom tečie. Lež po
         jednom skladajú kosy, hrčia sa po zemi od vnútornej pekelnej bolesti, na úsvite deväť ich
         padlo v obeť následkom cholery. Opätovalo sa päť, šesťráz to isté, noví a noví nádenníci
         Slováci, Maďari a Nemci boli postavení ku práci, lež opätovala sa aj zúriaca nemoc a
         namnožili sa kopce hrobov.
   </p>
   <p>
    *
   </p>
   <p>
    No nielen na dolnozemských rovinách, ale od Karpatov až po Adriatické more rozlieha sa
         temný hlas zvonov, aby sme nepočuli plač vdov a sirôt. A tie pohrebné kázne! Nielenže kňazi
         potešujú veľkým žiaľom navštívených, nielen oni vyčitujú hriechy ľudu; pre ktoré nás švihá
         tresce ten pán pánov a kráľ kráľov. Vlastenecké noviny zdeľujú z rozličných stanovísk svoje
         kázne.
    <span class="emphasis">
     <em>
      Pesti Napló
     </em>
    </span>
    zvolil si za text Palackého proroctvo a pohnutým
         srdcom vzdychá:
   </p>
   <p>
    Tak sa zdá, akoby sa ono splniť malo na maďarskom národe. Ach, preveliký Hospodine! Či
         aj v tomto bezpríkladnom navštívení pretriasať budeme národnú otázku? Či nás ani mor,
         drahota a hlad nezdruží? A či by snáď želal
    <span class="emphasis">
     <em>
      Pesti Napló
     </em>
    </span>
    , aby len
         Slovač hynula, mrela? A ktože bude bulevardy robiť, pešťanské paloty stavať, keď tá úbohá
         Slovač vymrie? Nie sme náchylný vtipkovať v tejto otázke, ale veru difficile est satiram
         non scribere (ťažko je nepísať posmešne).
    <span class="emphasis">
     <em>
      Horn
     </em>
    </span>
    vypravuje: mea culpa,
         maxima culpa (my sami sme najväčšia vina). Pravda, aj ten odvoláva sa na Palackého, ale
         pritom zobrazuje podobizeň prevráteného pokolenia. Reže nožom až do živého, keď vraví: „sme
         randáci a nečistotníci, vraždí nás hnusota a mäsiarí nás nákaza. Čo zlého je pri Židovi,
         Španielovi, Francúzovi, Rumunovi, Cigánovi, to všetko sme si privlastnili. Ešte nikdy nebol
         Maďar tak podlý, ako je teraz.“ A
    <span class="emphasis">
     <em>
      Ellenör
     </em>
    </span>
    ? Na toho nejdeme sa
         odvolávať, bo ten nemá žiadneho rázneho stanoviska. Lež z hlbín srdca, tak ex abrupto
         vyčítali kapitolu aj
    <span class="emphasis">
     <em>
      Národnie noviny
     </em>
    </span>
    v článku „Zdravotné pomery“. No
         či ozaj budú mať zdarného výsledku tieto kázne a či budú len hlasom volajúceho v púšti?
   </p>
   <p>
    Akonáhle prestane zúriť pekelná pliaga, neomylne učinia návrh smerodajní výtečníci,
         ubezpečiť ľud pred podobnou nákazou. Už napredok vidíme tie mohutné pohyby k zaviesť sa
         majúcim poriadkom. Zememerači vypracujú plán, podľa ktorého všetky bahná a močariská
         vysušené byť majú skrz kanalizovania. Budeže vedy a hromženia, ženičky sa postavia do
         odporu, lebo kdeže budú močiť konope? A povedia: aj 1873. keď najväčšmej zúrila cholera,
         močili a vláčili sme konope a predsa sme nevymreli všetci! No ale veď ukrotíme ich tým, že
         mašinami vyhladíme a upradieme konope, natkáme plátna, a potom ho postriháme, ušijeme, a
         ženičky môžu spať do vôle celú zimu. Okolo dedín a miest bude sa sadiť dohán, bo sa
         dokázalo, že touto rastlinou ohradené osady sú ubezpečené pred morovou nákazou. Toto vítame
         zo srdca, ba si želáme lepší a lacnejší dohán, veru možnože vzduch dvojkrajciarových
         zapríčinil nákazlivé miazmy v povetrí. Borovina sa bude pestovať na všetky strany s väčšou
         bedlivosťou ako vinohrady, bo provatum est, že borovička chutná tomu, kto ju ľúbi. Každé,
         aj to najmenšie mestečko musí mať krásne bulevardy, aby v afrických horúčavách útle
         pokolenie prácu nemajúci šviháci a lastovičky mali chládok. A kdeže sú kúpele? Tak tvrdia,
         že v Rusku niet osady, kde by parného kúpeľa nebolo, tak to má byť aj u nás. Pravdaže, my
         máme dosť pary, aj sa dosť potíme, zvlášť keď daňový úrad vyšle svojich, ale dobre je to,
         postarať sa o kúpele, bo nájdu sa ľudkovia, ktorí poslednýkrát kúpali sa keď ich okúpala
         babička. Všetky domy v mestách, tak ako na dedinách, ktoré nemajú obloky na siahu, budú
         zrútené a na každom obloku bude tento nápis:
   </p>
   <p>
   </p>
   <p>
   </p>
   <div class="literallayout">
    <p>
     „Kto si svoje zdravie šetrí,
     <br/>
     Ten si izbu často vetrí.“
     <br/>
    </p>
   </div>
   <p>
   </p>
   <p>
   </p>
   <p>
    No, dláždená má byť každá izba, čo aj potom dlážku zahalia hlinou, bo vraj takáto izba
         je v lete chladnejšia a tak aj zdravšia, tak to aspoň drží obecný ľud. V každom dome bude
         telegraf spojený s lekárskou budovou, aby keď mu škŕkne v žalúdku hneď oznámiť mohol. Už
         potom všetko jedno, či bude mať obec lekára, či nie. Dvor, záhrada musí byť okrášlená
         fialkami, rezedou a ružami. Tekvice, krumple, repa, ešte len aj tá svetochýrna turčianska
         repka budú sa zavárať s cukrom do skleníc, a beda tej hriešnej duši, ktorá opováži sa jesť
         iné jedlo, lež zaváraniny, koláče a pečienku. Miesto jedovej, zo silice spotvorenej a
         Icíkom predávanej pálenky, budú sa užívať, a to vždy, Bastlerove kvapky, rozumie sa na
         cukre. V školách sa tiež veľký obrat stane, a každé dieťa musí spamäti poznať celého
         Hufelanda. Že nemá byť ani jednej osady, kde by zdravotného csendbiztoša s nemocnicou
         nebolo, to dá sa predpokladať. Ale dosť žartu, uvidíme čo tí otcovia vlasti vykumštujú. Nám
         sa všetko tak zdá, že hmotne, zdravotne, mravne a duchovne ľud našej vlasti, bez rozdielu
         národnosti a náboženstva, len ak napredovať môže a bude, keď sa stanú radikálne reformy v
         ľudových školách, keď výchova vezme smer cirkevno-mravný, spojený s pravou osvetou a
         vzdelanosťou. Menej politiky a viacej mravnosti, menej maďarizácie a viacej národností,
         menej časoducha nevery a viacej oddanosti k Bohu pri učiteľoch a pri dietkach!
   </p>
   <p>
    *
   </p>
   <p>
    Pešťanské časopisy vyzývajú občanov, aby prinášali milodary opusteným vdovám a sirotám.
         Šľachetný úmysel a blahoželaný účel. Ale zo skúsenosti vieme, že sa tým málo docieli. Koľko
         tisíc rozdalo sa honvédom a ich vdovám i sirotám, a výsledok? Ustavičné žobranie, takže
         máloktorého dňa, že by sa o pomoc neutiekali.
   </p>
   <p>
    Nie tak, páni moji, nie tak, ale postavte sirotince a opatrovne. Verte, že tie sirotám
         neprostredne udelené groše môžu byť mnohým na škodu. Kto dozerá na siroty? Kto prijímať
         bude tie milodary? Administrácia? Tá je tak primitívna, že keď by zvláštna milosť Božia
         nebdela nad nami, divoký zver by nás pojedol, od hladu by sme pomreli, cholera by nás
         poškrtila a upadli by sme do predpotopnej doby, keď sa ešte víno nerodilo.
   </p>
   <p>
    Ľahko nám písať dolnozemské listy, keď už potúď pomáhal Pán a Morena láskave brala svoje
         obete, lenže ešte raz môže aj na nás prísť mráz. Pomiluj Gospodin!
   </p>
   <p>
   </p>
   <p>
    <span class="bold">
     <strong>
      VI
     </strong>
    </span>
   </p>
   <p>
   </p>
   <p>
    Utešené, teplé dni máme a predsa sú tváre a nosy červené. Ach, ako sa to všetko zmenilo.
         Nuž veď aj júl, august a september bol pekný a teplý, a veru aj v najväčšej horúčosti tváre
         boli bledé. Každá vec má svoju príčinu. Či viete, čo je to ten drapák? Istotne sú medzi
         ctenými čitateľmi (ak ozaj číta niekto naše listy, a kto ich číta, toho si my ctíme), ktorí
         ani v sne nepočuli o drapákovi. To je prosím mixtum compositum, to je silica s vodou
         zmiešaná, ktorou chemický operant previedol hroznový kmeň na rovinách pestovaný, a tak
         dolnozemské víno menuje sa
    <span class="emphasis">
     <em>
      drapákom
     </em>
    </span>
    ; no pán Tvaroh, alebo dopisovateľ
    <span class="emphasis">
     <em>
      Svornosti
     </em>
    </span>
    , menoval by ho
    <span class="emphasis">
     <em>
      karcošom
     </em>
    </span>
    .
   </p>
   <p>
    Rešpekt, páni! Drapák je pováženia hodný nápoj, bo on len zatiaľ chutná, kým je mutný,
         akonáhle očistí sa, nemá sily, a prestanú od neho tváre a nosy červenieť. Diplomatom, ktorí
         in turbido lovia, môžeme ho odporúčať. Nuž či už viete, prečo sú na Dolnej zemi tváre
         červené? Kto by nevedel, tomu poslúžime s jedným rébusom.
   </p>
   <p>
    Sedia páni bratia spolu, pred nimi krčah (drapák sa v sklenných nádobách nepodáva, aby
         to kalné mixtum compositum nezbúrilo vnútornosti) a zneje: „Ide pieseň do kola, okolo
         stola, trikrát tri je deväť, kto nespieva medveď.“
   </p>
   <p>
    Ho, ho! Prosím za slovo: napime sa, nabime sa, lež konečne pomerme sa! kto uhádne tento
         rébus, dostane zdarma jedno číslo
    <span class="emphasis">
     <em>
      Svornosti
     </em>
    </span>
    v ktorom by nebolo hanebné
         osočovanie rodoľubov. Zriedkavejšou pamätnosťou poslúžiť nemôžeme.
   </p>
   <p>
    Dosť na tom, tohoročný drapák je výborný. Prirodzená vec, bo veď o ten svet nevydalo
         nebo rosy a studne vyschli, kdeže by sa vzala voda v tohoročnom drapáku? Cholera má
         šťastie, že pred časom utiekla, bo všetku jej červenú črvoč vyliali by sme sťa sysľa
         drapákom. Ale česť drapáku, ten nielen básnicko-paprikovú farbu uvodí na tvár a na nos, ale
         privedie k rojčeniu aj tie sťa olovo ťažké myšlienky, poihráva s citom chladnokrvného srdca
         a nadovšetko rozviaže jazyka aj tých, ktorí držia sa toho: hovoriť je striebro a mlčať
         zlato. Pri drapáku zlato nemá žiadnej ceny, iba striebro. Ide pieseň do kola, okolo stola:
         Hej Slováci, ešte naša slovenská reč žije! Hojže Bože! Sláva mu! Nazdar!
   </p>
   <p>
    A či ozaj deje sa to aj na Dolnej zemi? Oj, veru áno. Vo víne je pravda, nuž či by sme
         my nemali pestovať pravdu?
   </p>
   <p>
    *
   </p>
   <p>
    Slovenská junač sa veselo zabáva, ale pritom neprekročila medze slušnosti. Zaspievala
         si, oduševnila sa, no aj vážne etymologizovala o tom, keď sa pohármi štrngne, či cendžia a
         či cvendžia, (A nie cvendžia? Red.) a nevedela sa zjednotiť, rozhodnú to smerodajní znalci
         mluvnice slovenskej. Brat s bratom, priateľ s priateľom šiel domov, ale striebro ešte vždy
         vo väčšej vážnosti bolo než zlato.
   </p>
   <p>
    „No, bračok, ja som prvý raz bol v mojom živote na panslávskej zábave.“
   </p>
   <p>
    „To dobre, aspoň dáš svedectvo pravde, že my veru nechceme prevrátiť svet, negravitujeme
         k Petrohradu a spokojní sme s našim drapákom.“
   </p>
   <p>
    „Predsa, braček, ľutujem ťa, aká pekná budúcnosť ti bola súdená a hľa, tá slovenčina
         hustým mračnom prikryla tvoje slnce slávy.“
   </p>
   <p>
    „Post nubila phöbus, zahrmí nebo, mračná sa rozídu a zjaví sa krásne slnce.“
   </p>
   <p>
    „To možno. Lež nebude nás už na ten čas hlava bolieť.“
   </p>
   <p>
    „Keď my nedožijeme sa, dožijú sa naše deti, a tie budú ctiť pamiatku otcov, opustivších
         svetskú slávu za sväté presvedčenie.“
   </p>
   <p>
    „Ľahko je tebe rozprávať, keď nemáš detí. Ale ja, braček, akože si vychovám synov?
         Odkázaný som na podporujúce ústavy, a keď by som v tomto smere vychovával synov, čo môžem
         nároky mať na podporu? A ktože vypýta mi dcéry?“
   </p>
   <p>
    „Nech čakajú, vzbudia sa šuhajci, a možnože práve Slovenky budú vzácne.“
   </p>
   <p>
    „Nech psom tráva rastie, keď kone podochnú. Či nevieš, že staré dievky nemajú toľko
         ceny, ako deravý groš? Ostatne aj vaši národovci nie veľký ohľad majú pri ženení na
         rodoľubstvo.“
   </p>
   <p>
    No, myslím si, tento človek v tomto ohľade pravdu má a zadunajská, hornozemská a
         dolnozemská pani sestra môže koľko chce odporúčať paniam a pannám rodoľubstvo: hádže hrach
         na stenu.
   </p>
   <p>
    „Dobru noc, braček! Vyspime sa, ráno môžeme pokračovať v rozhovore.“
   </p>
   <p>
    *
   </p>
   <p>
    Pomáhal pán Boh! Prežili sme to hrozné memento mori, ktoré nám Morena v čas cholery
         privolávala. Všetko ožilo, predsedníci odročené valné zasadnutia zvolali. Priateľ priateľa
         navštívil, vítali sme jeden druhého tak, ako za hranicami hrobu. Ten, ktorý testament
         robil, zabudol na to tak, ako pri testamente na národné ciele a ústavy. Panna, ktorá vila
         veniec z rozmarínu do hrobu, začala myslieť na ružový veniec k sobášu. Miesto umrlčích
         truhiel rozmýšľali sme o drevených nádobách vínom naplniť sa majúcich. No, myslím si,
         navštívim aj ja tých tam pod Kerešom žijúcich. Vítanie bolo srdečné, len jeden z našich
         mladých bratov zdal sa byť zadumaným, ako tí, ktorí túžia po tom domácom kríži, čo nám je
         všetkým milý.
   </p>
   <p>
    „Braček môj, vy sa mi nepáčite. Čo vám je?“
   </p>
   <p>
    „A či sa vám zdá, že mne niečo chybuje?“
   </p>
   <p>
    „Isteže chybuje, a to kaprál do domu, švárna nevesta, ktorá by zaviedla boj končiaci sa
         vždy s mierom, ktorý by zapečatil z hlbín srdca pochádzajúci bozk.“
   </p>
   <p>
    „Verže vám je dobre, keď naveky čertov plašíte.“
   </p>
   <p>
    „No, neplaším ja čertov, ale špás a parte, braček, ožeňte sa. Verte, málo stojí taký
         život ako váš. Ajhľa, v čas cholery skoro ste krpce odmetali, poneváč ste nemali vernú
         tovarišku, ktorá by vás bola opatrila.“
   </p>
   <p>
    „V tom pravdu máte, a ja uznám, že súrne by bolo ženiť sa, ale nejde to.“
   </p>
   <p>
    „Do hroma! A prečo?“
   </p>
   <p>
    „Prečo? Vás sa zdôverím, moja žena musí byť národovkyňa, a kdeže ju nájdem. Však dobre
         viete, že na Dolnej zemi nedaj Bože Slovenku nájsť.“
   </p>
   <p>
    „Tak je, aj ja dám vám za pravdu. Lež poďme na horniaky, odporúčam sa vám za pytača.“
   </p>
   <p>
    „To je ťažká úloha, to nedostačí skromného dôchodku človeka.“
   </p>
   <p>
    Počujte, zadunajská, hornozemská a dolnozemská pani sestra? Naši dolnozemskí národovci
         nemôžu sa ženiť, že niet národného zmýšľania krásavíc.
   </p>
   <p>
    *
   </p>
   <p>
    Nadlacká vzájomná pomocnica dosiahla ministeriálne odobrenie, zadržalo sa aj valné
         zhromaždenie, v ktorom sa správa konečne zvoliť mala, ale pre nedostatočný počet sa to
         odročilo a prítomní držali len poradu. Predmet porady bol medzi iným, v akej reči majú byť
         tlačené knihy. Predseda oznámil, že podľa výborového uzavretia v slovensko-maďarskej. V ten
         deň ráno padol tlakomer, ani sme netušili, kde vznikne víchor. No ale tie strely maďarónske
         na ten čas boli odrazené, ako keď tisícročné tatranské granátové skaly napádajú. A čo sa
         vám zdá, kto boli tí národní bojovníci? Statní to roľníci, ľud šľachetný, vieru a materčinu
         milujúci. Muž za mužom vystúpili odhodlane. Nevieme koho prv menovať, či Mázika, Zelenáka,
         Ambruša a či Badínskeho? Tak, bratia moji, nečakajte, aby vždy len učiteľ, kňaz, notár
         bojoval za vás a váš rod. Sláva vám a snahám vaším. Nebojme sa! Nedajme sa! Tak počujeme,
         že maďarónom tŕň v oku bol pán učiteľ Trnovský, živ ho Boh!
   </p>
   <p>
   </p>
   <p>
    <span class="bold">
     <strong>
      VII
     </strong>
    </span>
   </p>
   <p>
   </p>
   <p>
    V Pešti sme, prosím za odpustenie, v Budapešti; to neviem, či Budín prehltol Pešť a či
         Pešť prehltla Budín, dosť na tom, že sme v Budapešti, alebo, ak sa lepšie páči, v
         Pešťbudíne. Traja sme sedeli pri jednom stolíku, ak sa nemýlim u Bielého: tá figliarska
         všadebola A. B. Ceda, ktorej nevie prísť na stopu
    <span class="emphasis">
     <em>
      Svornosť
     </em>
    </span>
    , zadumaný
         Dumný, ktorý tu premýšľal o básni na Všechsvätých v hrobitove napísať sa majúcej, a
         dolupodpísaný, ktorý výborné tekutiny schvaľoval.
   </p>
   <p>
    „Bratia, nazdar tým našim Martinčanom!“ začala A. B. Ceda.
   </p>
   <p>
    „Nazdar! Lež nie tak, bračekovci, to sa má ústne zdeliť,“ odvetil dolupodpísaný, „zajtra
         večer v Martine pripijem nazdar.“
   </p>
   <p>
    „Vskutku ideš do Martina?“
   </p>
   <p>
    „Áno, nočným vlakom idem.“
   </p>
   <p>
    „Zbohom, dovidenia, pozdrav našich, zbohom!“
   </p>
   <p>
    Tak vonku, vzdor tomu, že bol posledný október, nebo hrozne zahrmelo, bič zo striel
         upletený švihal nad Dunajom a nad budovami pyšného Pešťbudína. Oj, komuže sú tie strely
         určené? Či zradcom, a či tým, čo tvoria podlých zradcov?
   </p>
   <p>
    Po malej chvíli utíchlo všetko, ja hodil som sa do kočiara a povedal:
   </p>
   <p>
    „Zavezte ma k severo-východnému nádražiu.“
   </p>
   <p>
    Približovala sa polnoc a nádražie preplňovalo sa s vyberajúcimi sa na cestu. Ojže Bože!
         Kdeže sme? Či v hlavnom meste Uhorska? Nuž a prečo? Sama číra, čistá Slovač, na stá a stá.
         Pravdaže, z tých sto a sto, iba ja jediný vkročil, som do čakárne druhej triedy. Úboha
         Slovač! Služobnícu a nádenníci navracali sa do svojej otčiny. Pekné devy, koľko z nich
         prišlo sem v nevinnosti, a koľko navracia sa s tou istou nevinnosťou?
   </p>
   <p>
    „Marsch, Schlovaken!“
   </p>
   <p>
    „Lökdösd be azokat a tótkat,“ zaznelo pri druhom zvonení. Odvrátil som sa, srdce mi
         zaklopalo. Verte, že ani s lichvou tak brutálne nezachodia, ako s týmto ubiedeným ľudom. A
         prečo? Lebo že je usilovná, pokorná, poddajná Slovač. Lež čujte, opovážil sa jeden naivne
         poznamenať: „Keby ste to s Maďarmi tak zachodili, veď by vás tí naučili!“ Blahoslavení
         pokojní: nebo oni synové Boží slúžiti budú. Rušeň zahvízdal a my leteli sme dolinami,
         horami, cez tmavú noc, ako keď by čerti vozili nás v pekelných temnostiach, tu i tu ozvali
         sa slovenské spevy; ten ubitý, potlačený ľud spieva. Böse Leute haben keine Lieder! Keď
         človek v noci cestuje na železnici, sníva sa mu aj nesníva, drieme aj nedrieme, spí aj
         nespí, myslí aj nemyslí, slovom hlava je v závrate. Tak to bolo aj so mnou, keď mi zahučalo
         v uchu: Lošonc! Bežím do jedálni a kričím: „kávu!“ a ju aj vysrebem, nikdy som horšej kávy
         nepil.
   </p>
   <p>
    Tu sa začína slovenský svet. Zora sa začervenala a ožiarila Lovinobaňské vrchy. Rušeň
         fučal, kolesá temnejší hlas vydávali, ideme hore vrchom, preletíme cez jazyk, a zase hore
         vrchom, a zase cez jazyk, a hľa, to leží pred nami Zvolenská župa. Krásny to vidiek, ale je
         len prípravou ku krásnejšiemu, keď totižto Zvolen zanecháme, bo letí parostroj utešenou
         dolinou, akoby ani netušil, že prijdeme k ohromným vrchom. Ani sem, ani tam rušaj rušeň,
         alebo nás zavezieš na ten Kremnický piark, alebo otvorí sa pred nami peklo a my všetci
         zomelieme sa na prach. Je to hrozné, ale veľkolepé, druhý Semering. Kremnica pod nami, tri
         razy ju vidíme, a vždy z druhej strany. Jazyk za jazykom. Hneď si pod zemou, hneď zase zo
         dvoch strán zjavujú sa hlbiny, a to opätuje sa jedenásťráz, až konečne vidíš pred sebou
         vrchami obhradenú dolinu a to je Turčianska župa. Tu našiel Belo IV. útočište pred Tatarmi.
         Nie div, bo Turiec sám v sebe je pevný hrad. Ó, kiežby bol pevným hradom našej Matice! Lež
         nejdem opisovať tú utešenú panorámu, kto ju chce poznať, nech nasleduje ma a urobí výlet do
         Svätého Martina. Tu sme na Slovensku, zrádzajú to nápisy na čakárni: čakáreň I. a II.
         triedy, jedálňa, východ atď. Zrádza to ale aj rozhovor v maďarskej reči, bo ti i tam
         počuješ, zvlášť v II. triede, hovoriť maďarsky, k nie malej rozmanitosti ušiam zvyknutým na
         pravidelnú výslovnosť. No je to len figliar ten Jókai z Taléroši Zebulonom, tu sa oni
         predstavujú v skutočnosti.
   </p>
   <p>
    Lež zapiští parostroj a my vystúpime pri Svätom Martine. Kde, ako a ku komu? prebehli v
         hlave, keď z koča zahrmel hlas:
   </p>
   <p>
    „Andrejov, tu som!“
   </p>
   <p>
    Pohostinnosť pána redaktora nedopustila, aby sa človek túlal po hostincoch; tá všadebola
         A. B. Ceda zvestovala náš príchod. Vy ale, drahocenný pane redaktor, prijmite tu verejne
         úprimne srdečnú vďaku za láskavé prijatie dolnozemského pútnika.
   </p>
   <p>
    Ktože opíše tie city, ktoré zaujali moje vnútornosti, keď vystúpil som na pavlač domu
         Matice slovenskej. Už ten čarovný výhľad do kola pozdvihne človeka k tomu, keď si pomyslím:
         toto je kolíska slovenskej budúcnosti. Pravdaže, tá budúcnosť bude skvelá, ale začas budeme
         prerážať husté mračná kým prídeme k cieľu, bo ver aj nad Martinom často sa zachmúri a často
         hrmí.
   </p>
   <p>
    Tu sme teda v stredisku zlomyseľne nazvaných panslávov, a ty, biedny človeče, tu budeš
         sprisahaný k vlastizrade! Bŕŕŕ — prešlo cezo mňa. Zavedú ťa do tmavej, čiernym súknom
         vyčalúnenej izby, kde na stolíku stojí kríž s kančukou a s erbom Panslávie. Je to medveď s
         Talianom, na znak toho, že od Adriatického mora, a tak od hraníc Talianska až ku vlasti
         medveďov má sa ozývať: „Hej Slováci!“ Vôkol neho obskakujú a robia rozličné komické posunky
         opice, tieto predstavujú Slovákov
    <span class="emphasis">
     <em>
      Svornosti
     </em>
    </span>
    vernosť prisahavší v
         nárečí španielskom. Zasadne národný súd. Predseda je hodný chlap, poznať, že dobre žije,
         len otlaky ho omínajú, takže málo pokuľháva. Tajomník s oholenou tvárou pristal by za
         kňaza, lenže do malej fary je primúdry a učený, a väčšiu mu nedajú. Iné osoby nejdem
         opisovať, aby som nezradil tajomstvo. Nutno mi však pripomenúť jedného v kúte učupeného
         harlekýna. To je dopisovateľ
    <span class="emphasis">
     <em>
      Svornosti
     </em>
    </span>
    , ktorý vybubnuje všetky
         tajomstvá toho panslavistického hniezda.
   </p>
   <p>
    „Synu človečí, predstav sa,“ riekne predseda.
   </p>
   <p>
    Mráz ma prešiel, zvlášť keď som zočil toho harlekýna.
   </p>
   <p>
    „Odprisahaj všetko: česť, hodnosť, úrady a svetskú slávu, bo vedz, že keď si k nám
         prišiel, számodra nincsen hely.“
   </p>
   <p>
    Darmo, aj tu rešepktujú diplomatickú reč.
   </p>
   <p>
    „Prstom budú ukazovať na teba a hlasite volať: pansláv.“
   </p>
   <p>
    Toto bol môj sen prvú noc v Matičnom dome.
   </p>
   <p>
    Či viete, s akou pilnosťou znášajú med tie maličké včeličky? No taký usilovný národný úľ
         je Martin. Poďme do redakcie
    <span class="emphasis">
     <em>
      Národných novín
     </em>
    </span>
    , tam náš výtečný redaktor
         so svojím vľúdnym pomocníkom číta, prezerá, píše od svitu do mraku, aby nám odberateľom
         (bohužiaľ že nemôžeme o všetkých riecť
    <span class="emphasis">
     <em>
      predplatiteľom
     </em>
    </span>
    ) zaujímavý
         časopis zdeľovali. Nazriem do tlačiarne, tam nájdeme nášho veľacteného správcu vysvetľovať,
         značiť, knihy rozposielať, ktorý nezdráha sa aj najmenšie práce osobne konať, len aby
         zveľadil obchod. V sporiteľní vidíš medzi kopou ohromných kníh hlboko učeného účtovníka
         zavádzať príjem a výdavok spôsobom najnovším. Predseda administrácie konzorcia
    <span class="emphasis">
     <em>
      Národných novín
     </em>
    </span>
    navlas preukáže podpísaných zaplatených a
         nezaplatených účastín. Hlásnik hlavou krúti a žartovne usmieva sa, že potomne väčšina plácu
         žiada. Dozorca múzea, učený to muž, nemešká s najväčšou ochotou a vľúdnosťou ukazovať a
         vysvetľovať poklady a pamätnosti, a to veru krásneho a bohatého múzea. Učbári učia
         maďarčinu v gymnáziu, takže M. Tomcsányiho srdce plesá od radosti. Zborvodca spevokola,
         vzdor tomu, že mu visí z nosa okuliar, bije takt pri pive s čerstvou pružnosťou. Poštár, čo
         aj kedy-tedy zapôzdí sa, dá ťa hodinou prv zaviesť k nádražiu, aby si sa nezameškal.
         Konečne hasičský spolok drží nočnú stráž nad majetkami Martinčanov. Jedným slovom v Martine
         pracuje každý.
   </p>
   <p>
    Živili na mnogaja lieta!
   </p>
   <p>
    *
   </p>
   <p>
    „Skutočne si bol v Martine?“
   </p>
   <p>
    „Pravdaže skutočne.“
   </p>
   <p>
    „A načo?“
   </p>
   <p>
    „Hia, braček, prišla vetroloď z Ruska naplnená rubľami, nuž sme sa delili. Nemáš
         pochopu, ako to v tom Martine vyzerá: Matičný dom je ešte nie celkom okovaný, bo sa múry
         budú vykladať rubľami, schody v ňom sú krásne, mramorové. Múzeum tak pohodlne je
         umiestnené, že pre nedostatok miestností knihy a iné vzácne veci na kopách ležia. V
         kníhtlačiarni parostroj je zo samých rubľov zliaty. V redakcii
    <span class="emphasis">
     <em>
      Národných
            novín
     </em>
    </span>
    je jeden desaťokovnák plný rubľami, ktorý neplatiaci odberatelia
         naplnili. V sporiteľni len samé ruble prijímajú a vydávajú. Každý pansláv má štvorkoňový
         nádherný záprah s vyšnurovaným husárom, ktorého taršulu vietor previeva ako holičov tanier
         na vývese. Gymnazisti miesto žabíc rubľami hádžu jeden do druhého, keď sa hrajú na vojnu.
         Ruský čaj tečie potokom po Martine, len tak načierajú koršovami. Sluhovi, ktorý ma viezol
         ku nádražiu, dal som niekoľko šestákov; posmešne hľadel na mňa, že som mu nenasypal rubľov
         do hrsti.
   </p>
   <p>
    Horkáže naša bryndza! Prosím úctive, ja takú ľúbim.
   </p>
   <p>
   </p>
   <p>
    <span class="bold">
     <strong>
      VIII
     </strong>
    </span>
   </p>
   <p>
   </p>
   <p>
    Veľa, ale veľa zaujímavých udalostí môžeme zdeliť ctenému obecenstvu
    <span class="emphasis">
     <em>
      Národných
            novín
     </em>
    </span>
    , natoľko, že ani nevieme kde započať. No ale slušná vec, aby sme
         rešpektovali diplomatickú reč a hegemoniu maďarského národa, a tak začneme s Maďarskou
         akadémiou, vulgo:
    <span class="emphasis">
     <em>
      Magyar tudós társaságom
     </em>
    </span>
    . Zahrmelo nebo a
         panslavistická strela uderila do Maďarskej akademie. Oj veru tak! To strašidlo aj tam máta,
         jeho polypské ruky aj tam objímajú jednu dušu, ktorú vždy prisahala a magyarok Istenére.
   </p>
   <p>
    „Nuž ale čože sa vám robí,“ prehovoril môj dobrý priateľ, keď som mu toto všetko slušným
         pátosom predniesol, „či snáď Palackého zvolili za čestného úda Maďarskej akadémie?“
   </p>
   <p>
    „Hőher, bračok, hőher.“
   </p>
   <p>
    „Hőher? Tak istotne Don Bellos stal sa v nej členom krasoumeleckého odboru.“
   </p>
   <p>
    „Ešte hőher.“
   </p>
   <p>
    „No už to nechápem.“
   </p>
   <p>
    „Ale chápem ja, ktorý som čítal v
    <span class="emphasis">
     <em>
      Pesti Napló
     </em>
    </span>
    , a to v čísle 296, že
         orientalista, člen akademie Weinberger, Bože odpusť čo tá slina na jazyk neprinesie, Armín
         Vámbery de eadem, predal pero, rozum aj dušu Rusom, bo písal článok do petrohradského
         časopisu
    <span class="emphasis">
     <em>
      Russiche Revue
     </em>
    </span>
    “.
   </p>
   <p>
    „Oj, hrozné veci, dáva naučenie Ruskej dŕžave, ako sa má rozširovať, ktoré národy
         podmaniť, aby slnko nazapadalo na obzore Rusie.“
   </p>
   <p>
    <span class="emphasis">
     <em>
      Pesti Napló
     </em>
    </span>
    uzaviera túto správu nasledovne: „A pod všetky tieto
         pekné a užitočné veci je podpísané meno Vámbéryho; a tento článok, ktorý tak prospešnú
         správu zdeľuje Rusom, je k čítaniu v časopise vo Svätom Petrohrade vychádzajúcom. Je to
         vskutku neočakávaný doplňujúci zošit, k tým protiruským bežným spisom, ktoré tento
         veľactený maďarský učenec v najnovšej dobe uverejnil.“
   </p>
   <p>
    Nuž a keď by náhodou všetko toto člen Slovenskej Matice bol písal? Čo by si dušu na dlaň
         vyložil, neverili by mu, že nie je uplatený, že neprijal ruble od ruskej vlády. A bolo by
         vzbúrenie veliké. Od Požoňa až po Titel by sa hlásalo: vlastizradca, pansláv, ruský špehúň.
         Možnože sám pán Vámbéry držal by prednášku o velikom nešťastí, ktoré hrozí korune Svätého
         Štefana. Celá tajná aj zjavná polícia by prišla do pohybu špehovať niť panslavistickej
         velezrady. A všetkého toho výsledok by bol: ridiculus mus.
   </p>
   <p>
    *
   </p>
   <p>
    Zemepis Uhorska má vacát, lebo neveríme že by len jeden jediný učiteľ prednášal toho
         roku. Nuž načo? Ukáže na tabuľu rázu a povie: tu máš, rozdelenie krajiny. No natropilo
         hluku, kriku, ale veru aj nie div, že sa tu i tam ozýva:
   </p>
   <p>
   </p>
   <p>
   </p>
   <div class="literallayout">
    <p>
     Roztrhali Poľskú
     <br/>
     Chcejú aj Uhorskú,
     <br/>
     Ale sa nedáme
     <br/>
     Dokiaľ päste máme.
     <br/>
    </p>
   </div>
   <p>
   </p>
   <p>
   </p>
   <p>
    Troje sa vraj malo pred očami pri tomto operáte: prirodzené hranice, lacnejšia
         administrácia, lepšie dozorstvo, a všetko toto vychodí podľa toho, in x foeminina sunt, ut
         talpa. Napríklad Čongrádska spojiť sa má s Čanádskou a stredisko župy bude Segedín. Tu
         pravda prirodzené hranice má Tisa, ktorá doteraz lúčila tieto dve župy, a centrum Segedín,
         do ktorého každá hriešna čanádska duša neomylne musí cez cudziu župu, cez Torontál, alebo
         podľa návrhu cez Horom varmegye cestovať, a to ako? Ach, veľmi biedne na prievoze marušskom
         a tisskom. A to je aj lacnejšia administrácia, keď menej bude úradníkov, a ty, človeče, za
         ledajakú maličkosť putuj dva, tri dni, trov 20-30 zlatých a pekne krásne dokáž aká výhoda
         pre obecenstvo, stroviť 100.000 zlatých, aby štát menej vydal o 10.000. Budeže to aj lepšie
         dozorstvo, keď Tisa, Maruša vyleje, a za dva-tri mesiace, nedaj Bože, z jedného brehu na
         druhý prejsť. Tak sa nám zdá, že by sa to isté dokázalo aj pri iných kombináciách.
         Národovci vraj s tým upodozrievajú vládu, že pri vyokrúžení stolíc na to kládla váhu, nie
         maďarský živel rozdrobiť a do maďarského vtkať. Lež čujte, čo jeden krajinský poslanec
         verejne rečnil. Že tomu nie je tak, svedčí to, že Orava, Turiec a Liptov tvoriť majú jednu
         župu, a to ten vidiek, kde z Petrohradu zdarma posielané časopisy čítajú. A ľahko by bolo
         bývalo všetky slovenské župy v úzkych pásoch tak podeliť, že k juhu by Maďarstvo dostalo
         sa. No hľa, podľa tohoto návrhu turčianska stolica by sa začala pri Vrútkach a končila cez
         Ostrihom v Budíne, Orava tiahla by sa až po Pešť, a tak dokola, pravda, strediskom by bol
         Pešťbudín. A to by boli tie prirodzené hranice, tá lacná administrácia a primeranejšie
         dozorstvo, aby všetko hrnulo sa pekne krásne do saku samospasiteľného Maďarstva. Nuž a
         Štiavnica, Kremnica a Bystrica? Aj tie môžu si zaspievať: stratila som partu, zelený
         veniec! Koniec všetkému panstvu a všetkej slávy! No ale novopečené kráľovské mesto H. M.
         Vášárhely zostane samostatnou právomocnosťou. Nie div, lebo tam demokracia sa mocne
         usalašila. Keď sa tohoto slobodno-kráľovského mesta zastupiteľstvo zvolilo a zriadilo, bolo
         teplo, a v prvom zhromaždení zo sto zastupiteľov len štyria prišli v nohaviciach. Tak hľa,
         páni Štiavničania, Kremničania a Bystričania, poodhadzujte nohavice, a môžete mať výhľad,
         že obdržíte práva samostatnej právomocnosti.
   </p>
   <p>
    nosti.
   </p>
   <p>
    Lež, čo to bude s tou geografiou Uhorska? Veru aj páni učbári budú musieť podrobiť sa
         novej skúške. No len je to pravda, že na svete nič stáleho niet. Ale je aj to pravda, že
         experimentovanie veľké obete požaduje. Tie nové budovy postaviť sa majúcich stoličných
         domov, to roztriedenie, preloženie, spojených archívov, pozemkových úradov, okresných a
         stoličných súdov, to leto milosti pre nevyvolených úradníkov, či ozaj všetko toto
         nepožaduje väčšiu istinu ako bude tá, ktorá sa ubezpečí tou novou lacnou administráciou?
   </p>
   <p>
   </p>
   <p>
    <span class="bold">
     <strong>
      IX
     </strong>
    </span>
   </p>
   <p>
   </p>
   <p>
    Sme v prostriedku februára a hroznú zimu máme, ktorej sa len tá z roku 1863/1864 dá
         prirovnať. Či to ozaj nie je sympatia k Petrohradu? No bolože by to, aby aj tá milá nevinná
         príroda páchla panslavizmom.
   </p>
   <p>
    Ale či viete, kto je na ten čas v dŕžave Rakúsko-Uhorskej najmohutnejší rusofil, a tak
         prirodzene pansláv? Nuž kto iný, ako jeho excelencia pán gróf Andrássy. Pomyslite si, tento
         pán vyzískal priazeň ruského cára, tento pán radil pánu kráľovi, aby učinil návštevu v
         Petrohrade, tento pán nezdráhal osobne vybrať sa na cestu a zamotať sa do siete všeslávie!
         Tam sa prechádza po Petrohrade v ohromných botách, vlčou kožou vyfutrovaných, v dlhej toge
         sťa jeho vrátnik, a na hlave medvedí turban. Pravda, na turbane hrozitánska kokarda
         žlto-čierna a v ruke ohromná kančuka. Hrdo sa drží v tom povedomí, že všetky ruské
         krásavice žmurkajú na magyar embera. Oj, čiže je sveta žiť tým pánom ministrom, oni smele
         môžu cestovať do Moskvy, Petrohradu, ale nech by úbohý Slovák urobil výlet, bolo by hluku,
         kriku. A čože píšu maďarské časopisy o tejto ceste? Všetko ruské sympatie.
    <span class="emphasis">
     <em>
      Pesti
            Napló
     </em>
    </span>
    vo svojej oduševnosti zabudne na všetku domácu biedu a zvelebuje
         zahraničnú slávu Rakúsko-Uhorska. Na ten čas, keď krajina takmer vlády nemá, keď vnútorne
         tá najväčšia rozcapartenosť panuje, keď štátna pokladnica je cele vyčerpaná, vtedy
         privoláva medzítko panujúcej strany: maličkosť vnútornie záležitosti, ale nech len bude
         slávna tá naša zahraničná politika, to je a má byť úlohou, a to sme docielili, lebo hľa,
         slávnostne vstupujeme do Petrohradu!
   </p>
   <p>
   </p>
   <p>
   </p>
   <div class="literallayout">
    <p>
     Pýcha na ulici
     <br/>
     A bieda v truhlici.
     <br/>
    </p>
   </div>
   <p>
   </p>
   <p>
   </p>
   <p>
    Lež sprevádzajme aj my jeho excelenciu pána Andrássyho do veľmesta Rusie. Všetky
         znamenitejšie budovy sú nám známe, lebo od jedného času maďarské obrázkové časopisy všetko
         z Ruska zdeľujú. Vkročíme do jedného paláca, v ktorom výtečný ruský diplomat bytuje, tu
         nájdeme aj pána ministra A. Samovar na stole a ruský čaj vydáva ľúbostný výpach. Ach čiže
         sa to pohodlne a príjemne politizuje, keď sa ten vnútorný človek aromatickým nektárom
         ohrieva a pritom sa maličkosti dobrým tureckým fumigujú. Tak aj páni diplomati; už
         dokončili svetochýrnu politiku, vzťahujúcu sa na Bismarcka proti „ultramontanom“ Už vyjavil
         pán A. sympatie Rakúsko-Uhorska terajšej ruskej priateľskej vláde, keď ruský diplomat
         začal:
   </p>
   <p>
    „Apropos pán brat, v Uhorsku nachádzajú sa aj Slováci?“
   </p>
   <p>
    „Ach, áno, národ to dobrý, pokorný, pracovitý.“
   </p>
   <p>
    „A či sú národne vzbudení, či napredujú v osvete, vzdelanosti?“
   </p>
   <p>
    „Pravdaže, pane bratre. Veď aj terajší minister-predseda je synom Slávy.“
   </p>
   <p>
    „No to pekne. A v sneme sú zastúpení?“
   </p>
   <p>
    „Akože by nie? Slovenskí poslanci sú najobratnejší diplomati, napríklad voličom rieknu:
         my Slováci! a v krajinskom sneme: my magyarnemzet!“
   </p>
   <p>
    „Majú aj školy, v ktorých by sa národne vzdelali?“
   </p>
   <p>
    „Uhorská vláda sa o to všetko postarala, do každého štátneho ústavu má voľný prístup:
         Maďar, Nemec, Slovák, Rumun, Srb, Rusín atď.“
   </p>
   <p>
    „A každému sa vedy v jeho reči predkladajú? Či každá národnosť má svoj vykázaný ústav?“
   </p>
   <p>
    „No, prosím pána brata, to je ťažká vec, a žeby žiadon nebol ukrivdený, vyrovnalo sa to
         tak, že naukozdelnou rečou stala sa výlučne maďarská. To žiadali sami poslanci.“
   </p>
   <p>
    „No to je iné, kto sa sám opustí, toho aj pán Boh opustí. Nuž tak Slováci sa v žiadnej
         štátnej podpore nezúčastňujú.“
   </p>
   <p>
    „Horkýže nie? Vláda dáva subvenciu
    <span class="emphasis">
     <em>
      Svornosti
     </em>
    </span>
    , ale nedá sa tajiť, že
         niektorí z nich sú hlaváči a osobytkujú sa. Napríklad máme krajinskú vedeckú akademiu, a
         oni založili separatistickú Maticu. Máme krajinské múzeum, a oni s Maticou spojili
         slovenské múzeum. Majú prístup do štátnych škôl, a oni namáhajú sa Revúcke, Kláštorské a
         Martinské gymnázium mozoľami úbohého ľudu udržať. Vykázali sme im národných náčelníkov:
         Grünwalda, Kubányiho, Vagnera, a oni pripojujú sa k panslávom…“
   </p>
   <p>
    Tu potratil koncepty pán A., lebo keď by náhodou nebol zočil samovar, medvedie kože, že
         v Deákovskom klube reční.
   </p>
   <p>
    Ďalšie správy nám ešte nedorazili, možno potomne, a isteže nezameškáme zdeliť ich
         ctenému obecenstvu.
   </p>
   <p>
    *
   </p>
   <p>
    Keď sa takto s Ruskom a Petrohradom zamestnávame, voľky nevoľky prichodí nám na pamäť
         Slovenské Chmelovo. Než, nech nikto nemyslí, žeby sme žiadali mútiť fantáziu básnika, ktorý
         sťa „dolnozemec“ do
    <span class="emphasis">
     <em>
      Svornosti
     </em>
    </span>
    duchaprázdne rýmy posiela. Oj veru nie,
         veď je to krem toho fantázia mutná, kalná, ale jednu svetochýrnu udalosť chcem v stĺpcoch
         Národných novín zvečniť.
   </p>
   <p>
    Bolo to počiatkom januára roku 1874, keď zaznela trúba poštalióna takto: Trá-ra, trá-ra,
         tra, tra, tra, tra, ra, ra, ra, rá! Trá-ra, trá-ra, tra, tra, tra-rá! Ako hovoríme, tento
         hlas sa ozýval od parníka až ku vežovej zlatej hviezde. Pán majster pošty načúval ako zajac
         brechot kopovov, postavil sa do pozitúry a listonoš predkladá mu balíky. Pečať odtrhne,
         špagát nožničkami rozstrihne a začína listy, noviny triediť, keď zrazu všetko mu z rúk
         vypadne, a ako hromom uderený nazad cúva.
   </p>
   <p>
    O pár dní vzdelané obecenstvo Slovenského Chmelova bolo vo veľkej rozčúlenosti. Kývali
         hlavami, mrdali plecami, a jeden druhému len tak potajomne šuškali:
   </p>
   <p>
    „Či ste už počuli?“
   </p>
   <p>
    „Čo, prosím vás?“
   </p>
   <p>
    „Čo, čo? Nuž to!“
   </p>
   <p>
    „Vyjadrite sa jasne, lebo človek veľa počuje, a ktoré rozumiete z toho veľa.“
   </p>
   <p>
    „Ach preboha! Nuž to, čo predvečerom na poštu prišlo.“
   </p>
   <p>
    „Pravdu máte, ale to, čo predvčerom prišlo, ešte nikdy nepoškvrnilo náš svätý Chmelov.“
   </p>
   <p>
    „Nuž keď neviete, tak vám už len poviem. Pánu X. prišli pod jeho menom
    <span class="emphasis">
     <em>
      Národnie noviny
     </em>
    </span>
    , a tie vraj riadne mu chodiť majú.“
   </p>
   <p>
    „Nuž a potom?“
   </p>
   <p>
    „Tak sa ani nedesíte nad tým?“
   </p>
   <p>
    „Oj veru nie, prečože by Slovák nečítal
    <span class="emphasis">
     <em>
      Národnie noviny
     </em>
    </span>
    ?“
   </p>
   <p>
    „To je hrozná vec, dnes zajtra nikto nepredplatí si
    <span class="emphasis">
     <em>
      Svornosť
     </em>
    </span>
    .“
   </p>
   <p>
    V análoch Slovenského Chmelova majú zaznačený ten deň, v ktorom 1. číslo
    <span class="emphasis">
     <em>
      Národných novín
     </em>
    </span>
    došlo. Nazdar pánu X. Živ ho Boh!
   </p>
   <p>
    *
   </p>
   <p>
    Verže je to smutný, zunovaný čas na vidieku, zvlášť v zime! Kde pôjdeš čo si začneš?
         Niet divadla, niet žiadneho spolku, ani len k mizernému Paskeviču nezozbieraš ľudí. Oj,
         ľahko je vám tam v Pešťbudíne, čo groš, to fígeľ, a za pár šestákov máš zábavy do rihu!
         Človeče, či by to bolo, urobiť výlet do Pešťbudína? Ale ako? Čo k tomu povie tá starostná
         tovariška života? Ako odôvodníš pred ňou svoju cestu? Na to keď vyletelo z hlbín srdca
         veľké:
    <span class="emphasis">
     <em>
      však to!
     </em>
    </span>
    doručia mi ešte väčší úradný list od podžupana
         stolice. Bože Hospodine, čo to môže byť? S chvatom prečítam list, tvár sa rozveselí, a ja
         bežím k starej a žalostne zvestujem: pomysli si, moja milá, musím stúpať do Pešťbudína, tu
         máš, čítaj! Stolicu nám zničiť hodlajú, a ja, vieš, ja som tiež vyslaný prosiť, apelovať,
         protestovať, a Boh vie čo robiť, aby sláva stolice stála pevne, ani neviem, čo som riekol,
         jestli sa nemýlim: ako ministerium! No, myslím si, ten pán Nehrebecký s jeho plánom
         zaokrúhlenia stolíc ani netušil akú radosť mi pripravil. Že ja pekne krásne vyletím z
         klietky domáceho blaha a zaletím tam k Dunaju, kde sa húsky perú.
   </p>
   <p>
    Kde a ako sme sa predstavili nejdem opisovať, predišli ma v tom noviny, ešte len aj našu
         maličkosť pripomenúť ráčila tá všetečná A. B. Ceda. Nezostaneme jej dĺžni a nasypeme je
         súkromne dolnozemskej papriky pod nos.
   </p>
   <p>
    No, čo myslíte, čo nás zaujímalo najviac v tom sídelnom meste Uhorska? Vyznáme a
         netajíme, že veru ten
    <span class="emphasis">
     <em>
      Slovenský spolok
     </em>
    </span>
    , tá junač, ktorá stopuje, kto z
         naších ukáže sa v Pešťbudíne a povolá ho do svojho skromného, ale vrele cítiaceho spolku.
         Spevokol zaspieva, mladí rečníci zarečnia, a to nie na prknách skvostného divadla, ale v
         kruhu tak rečeno domácom, lebo sa tak cítiš, ako by si bol u dobrého priateľa na vidieku, a
         nie v sídelnom meste krajiny.
   </p>
   <p>
    Pri srdečných zdraviciach nezabudli sme na Revúčanov, bo priateľská zábava odohrala sa
         4. februára, a na návrh dolupodpísaného učinila sa zbierka na Veľko-Revúcke gymnázium. K
         tomu cieľu obetovali: Št.
   </p>
   <p>
    Kováč 8 zl., A. Bolvanská 1 zl., Bella 40 kr., Dobroslav 1 zl., Juráni 1 zl., Bachát 1
         zl., Grznárik 1 zl., Ján Jaksch 2 zl., Lichard 50 kr., Abellino &amp; comp. 30 k., Daňo
         Kordoš 30 kr., Fr. Mittak 50 kr., Krieger 40 kr., A. B. Csányi 1 zl., dolupodpísaní 3 zl.,
         60 kr., spolu 22 zl., ktoré sme s poukážkou na patričné mieto odoslali.
   </p>
   <p>
   </p>
   <p>
    <span class="bold">
     <strong>
      X
     </strong>
    </span>
   </p>
   <p>
   </p>
   <p>
    Pravdu mal múdry Šalamún, keď riekol:
    <span class="emphasis">
     <em>
      „Videl som všetky skutky, dejúce sa pod
            slncom, a aj všetko je márnosť a trápenie ducha.“
     </em>
    </span>
    Tu máme text, a tak už
         môžeme pôstnu kázeň napísať.
   </p>
   <p>
    Nuž či nebola márnosť a trápenie ducha, tá od roku 1867 panujúca stránka, ktorá bola a
         je, čo aj v zdanlivej väčšine, a predsa nemôže utvoriť ministerium? Nuž či nebola márnosť a
         trápenie ducha Ghiczy-Tiszova stránka, ktorá v ten čas, keď pravica rozdrobovala sa, aj ona
         rozpadla sa. Nuž a teraz? Nasleduje objímanie, ako keď zaľúbenci po dlhej aprehenzii padnú
         jeden druhému do náručia, a to sa nazýva koalíciou.
   </p>
   <p>
    Známa je nesvornosť faraonovho pokolenia, hašteria, bijú sa medzi sebou; aj ale keď
         zahvizdne niektorý z nich na znak toho, že naskytla sa príležitosť k bohatej koristi,
         všetci sú bratia, v najutešenej svornosti idú kupovať za päť prstov. Či ozaj v politike
         niet takej koristi? Napríklad ten bobo maďarsko-uhorských politikov: nespokojné národnosti.
         Lež dajme tomu pokoj, nie je dobre čerta na stenu maľovať a viďme radšej blahonosné
         výsledky z dávna túžobne očakávanej koalície. Roku 1869 bola najväčšia rozčúlenosť medzi
         pravicou a ľavicou. Mali sme česť poznať horlivcov, ktorí až do rojčenia jeden jednej a
         druhý druhej stránke pridŕžali sa. Vznikol medzi nimi rozhovor.
   </p>
   <p>
    <span class="emphasis">
     <em>
      Pravičiar:
     </em>
    </span>
    „No darmo hovoríte, ja prisahať budem na to, že je toto
         bielo.“
   </p>
   <p>
    <span class="emphasis">
     <em>
      Ľavičiar:
     </em>
    </span>
    „Čo prisahať? To je málo, ale ja mučedlnícku smrť
         podstúpim na dosvedčenie pravdy, že je čierno.“
   </p>
   <p>
    <span class="emphasis">
     <em>
      Pravičiar:
     </em>
    </span>
    „Nemáte pravdu, aj mudrc vlasti dosvedčil tomu, že je
         bielo.“
   </p>
   <p>
    <span class="emphasis">
     <em>
      Ľavičiar:
     </em>
    </span>
    „Ctím si mudrca vlasti, lež v tomto nepopustím, lebo aj
         my máme mudrcov, ktorí vyrastú na mudrcov vlasti a tí tvrdia, že je čierno.“
   </p>
   <p>
    Čosi kamsi strhla sa vada, že len tak prašťalo, a my už len to čakali sme, že bude
         kapacitácia ad hominem, so sklenicami do hlavy. No myslíme si, aj medzi týmito priepasť
         veliká, a tí nikdy v živote priatelia nebudú. Lež časy sa menia! Naš pravičiar a ľavičiar u
         Parraga sedí a „samorody“ pred nimi.
   </p>
   <p>
    <span class="emphasis">
     <em>
      Pravičiar:
     </em>
    </span>
    „Ľúby bračok, no darmo je, to bielo je len bielo,
         pravdaže tu i tu vidím aj ja čierne fľaky, zvlášť pri financiách.“
   </p>
   <p>
    <span class="emphasis">
     <em>
      Ľavičiar:
     </em>
    </span>
    „Drahý môj priateľ, aj ja neodstúpim od môjho, že čierno
         je čierno, no ale tajiť sa nedá, že v tom čiernom sa kedy tedy zabelie, už napríklad kreslo
         slávy.“
   </p>
   <p>
    <span class="emphasis">
     <em>
      Pravičiar:
     </em>
    </span>
    „Pravdu máš, drahá duša, nie je to ani celkom bielo, ani
         celkom čierno, ale je to strakavosť.“
   </p>
   <p>
    <span class="emphasis">
     <em>
      Ľavičiar:
     </em>
    </span>
    „Bravo, Bruder, teraz si uderil na klinec, nazdar
         koalícii!“
   </p>
   <p>
    Nasleduje objímanie, opätuje sa „Samorody“ a privolá sa: „Íljen koalícia!“
   </p>
   <p>
    *
   </p>
   <p>
    V spomenutom roku duch nepokoja vstúpil do domu X. V najúprimnejšej láske žil predtým so
         svojou tovariškou života. Ani len ten najmenší obláčik nezatônil ich nebo blaha,
         závistlivým okom hľadel každý na ich príkladnú domácnosť. Lež čo sa stalo? Hrozná politická
         víchrica vtrela sa aj do domu pokojného života. Pravičiari, mnohovážni to mužovia volebného
         okresu, na svoju stránku získali pána X. Šviháci ale tohože okresu lepšiu stránku zvolili,
         kráso a duchaplnú manželku pána X. oduševnili za ľavicu. Divide et vinces. Tak sa stalo.
         Kúkoľ roztržitosti bol zasiaty. Pán čítal
    <span class="emphasis">
     <em>
      Pesti Napló
     </em>
    </span>
    a pani čítala
    <span class="emphasis">
     <em>
      Ellenor
     </em>
    </span>
    . Zriedkaktorý deň pominul, aby nevznikla medzi nimi
         politická hádka, a keď pán manžel päsťou uderil o stôl, že len tak štrngotali taniere a
         cvendžali poháre, tvrdiac, že oni majú pravdu; pani manželka založila ruky na driek a
         ohnivým jazýčkom tak rúbala, že ani čert na koni by ju nepredbehol. Opätovalo sa to zo dňa
         na deň, z mesiaca na mesiac, z roka na rok. Od jedného času, jedna aj druhá stránka,
         kedykoľvek prečítala svoje noviny, s úsmechom ich položila na stranu. Až konečne po tieto
         dni pristúpi pán X. k svojej panej a cele vľúdne jej riekne:
   </p>
   <p>
    „Schatzyk môj, či vieš, čo to slovo koalícia znamená?“
   </p>
   <p>
    „Ach tuším, že je to vyrovnanie.“
   </p>
   <p>
    „Áno, tak je, buď Bohu chvála, pravica a ľavica sa vyrovnala, či by sme aj my
         nenasledovali príklad otcov vlasti?“
   </p>
   <p>
    Tu obe stránky akýmsi prirodzeným pudom sa objali a vrelý bozk zapečatil koalíciu.
   </p>
   <p>
    Nazdar koalícii!
   </p>
   <p>
    *
   </p>
   <p>
    Pán veľmož Y. vychoval driečneho syna, a to tým osvietenejšieho, že učbárom zapovedané
         bolo: Boha, Krista, vieru, život večný len aj pripomenúť, slovom dal ho vychovať podľa
         časoducha. Ale tým viac bola vbitá do hlavy mladíka samospasitelnosť politickej stránky, ku
         ktorej pán otec, požívavší sláve úrady, prislúchal. Vzdor tomu mladý pán nemohol udusiť
         city lásky, ktoré rozžiarili sa v srdci jeho ako v hute oheň, v ktorej sa sklenné krehké
         nádoby topia. Predmet jeho neukrotiteľnej lásky bola čarodejná krása devy veľmoža N. Všetko
         vhod prišlo: mladý zaľúbil sa do mladej, švárny do švárnej, bohatý do bohatej, svetlá krv
         do svetlej. Lež predsa jedno hatilo, že ten mladý pán nemohol na svätú prírodu prisahať
         vernosť svojej milenke! A to jedno? Otcovia boli v politike protivníci. Bože uchovaj, tak
         rôzne stránky skrz manželstvo do bližšieho pomeru priviesť. Všetko prostredníctvo bolo
         hrach na stenu metať, lebo páni diplomati vždy vypustili z úst svojich to jednoduché ale
         osudné slovo: nie a nie! Teraz čítame v novinách, že mladý veľmož Y. zasnúbil sa s krásnou
         dcérou veľmoža N. Možnože obaja otcovia budú spoluúradovať v koaličnej vláde. Povedzte vy,
         slovenské krásoty, či nemáme zvolať hlučné „nazdar!“ koalícii, ktorá tak blažené koalície
         tvorí?
   </p>
   <p>
    *
   </p>
   <p>
    Už je po Jozefe, zem zamrznutá ako roh, a zo dňa na deň padá sneh, a to tu na rovinách
         dolnozemských akoby jar so zimou boli koalíciu urobili. Kto vie, či túto koalíciu
         nezapríčinil Andrássy v Petrohrade, kde na základe koalície, ako to chyruje sa, rozdávali
         sa medaily ruským bojovníkom, a to vraj v Uhorsku bojovavším!
   </p>
   <p>
    Nazdar koalícii!
   </p>
   <p>
    *
   </p>
   <p>
    Nuž a či sú už všetky koalície prevedené? Tak sa zdá, že sa myšlienky čistia a svojeť
         stretá sa so svojeťou. Sedmohradskí Sasi vystúpili z Deákovského klubu a utvorili
         samostatný spolok. A tí, Slovač zastupujúci poslanci? Kde, ako a s kým činia koalíciu?
         Bezpochyby nie jednému by sme zaspievať mohli:
   </p>
   <p>
   </p>
   <p>
   </p>
   <div class="literallayout">
    <p>
     Či spíš, milý, či čuješ?
     <br/>
     Či Slovákov nemiluješ?
     <br/>
    </p>
   </div>
   <p>
   </p>
   <p>
   </p>
   <p>
    Dal by Boh, aby veškerá Slovač vzájomne koalíciu tvorila.
   </p>
   <p>
    Nazdar budúcej koalícii!
   </p>
   <p>
    *
   </p>
   <p>
    Sedíme pri stolíku a píšeme
    <span class="emphasis">
     <em>
      Dolnozemský list
     </em>
    </span>
    , vtom zaklope ktosi na
         dvere, a my zavoláme: „voľno“. Dobre známy vkročí do izby, my ho privítame a posadíme na
         pohovku. Rozpradie sa rozhovor, rozumie sa, o koalícii.
   </p>
   <p>
    <span class="emphasis">
     <em>
      On:
     </em>
    </span>
    „Úctive prosím, aká je to stránka, tá večerová?“
   </p>
   <p>
    <span class="emphasis">
     <em>
      My:
     </em>
    </span>
    „To je tá najpraktickejšia stránka, bo ona netrpí na koliku,
         záduch a zlatú žilu a má mocný dravý žalúdok.“
   </p>
   <p>
    <span class="emphasis">
     <em>
      On:
     </em>
    </span>
    „Vy vždy čertov plašíte, ako sa to má rozumieť?“
   </p>
   <p>
    <span class="emphasis">
     <em>
      My:
     </em>
    </span>
    „Veľmi jednoducho, lebo napríklad my na žiaden spôsob nemohli
         by sme sa im pridružiť.“
   </p>
   <p>
    <span class="emphasis">
     <em>
      On:
     </em>
    </span>
    „Voľno mi vedieť, prečo nie?“
   </p>
   <p>
    <span class="emphasis">
     <em>
      My:
     </em>
    </span>
    „Ach áno, lebo jestli večeráme, Morpheus nám oči neprikryje a
         na prípad krásneho usnutia sa nám s čertami sníva.“
   </p>
   <p>
    <span class="emphasis">
     <em>
      On:
     </em>
    </span>
    „Ale tá stránka predsa musí mať politického významu.“
   </p>
   <p>
    <span class="emphasis">
     <em>
      My:
     </em>
    </span>
    „Ovšem, a ten vyznám je cele prirodzený. Patriční páni rozumom
         málo pohnú, a sťa poslanci predsa len musia voľačím pohnúť, nuž zvolili si najzdravšiu
         čiastku svojho telesného ústroja žalúdok, a tak majorem Hungariae gloriam, každý večer
         chutne jedia a pijú, aby aj tým dokázali, že extra Hungariam non est vita.“
   </p>
   <p>
    <span class="emphasis">
     <em>
      On:
     </em>
    </span>
    „A pri terajších pomeroch, ku ktorej stránke patria?“
   </p>
   <p>
    <span class="emphasis">
     <em>
      My:
     </em>
    </span>
    „To sa istotne nepozná. Medzitým od toho závisí, kto povolá ku
         večeri, bo tak sa zdá, že si za heslo zvolili: dobrá a lacná večera!“
   </p>
   <p>
    <span class="emphasis">
     <em>
      On:
     </em>
    </span>
    „Ktorú krajinská pokladnica zaplatiť má?“
   </p>
   <p>
    <span class="emphasis">
     <em>
      My:
     </em>
    </span>
    „To už nevieme, ale možnože ju predbežne zaplatila. Dictum
         factum, tí páni večerajú, a my im závidíme ten dobrý žalúdok a to milé chutnanie.“
   </p>
   <p>
    Túžobne čakáme utvorenie raňajkovej a obedovej stránky. Oj, potom sa vyplatí poslancom
         byť, a položíme sto zlatých na jeden, že pri budúcich voľbách nielen každý alumnista
         kandidovať bude, ale aj my nasľubujeme voličom toľko, že ak sa z toho tisíca čiastka
         uskutoční, blahoslavenejšej krajiny nebude na svete!
   </p>
   <p>
   </p>
   <p>
    <span class="bold">
     <strong>
      XI
     </strong>
    </span>
   </p>
   <p>
   </p>
   <p>
    Pekná je tá Zvolenská stolica, má ona aj krásnu rieku, Hronom nazvanú, ktorý podmýva to
         Maróthym utešene ospievané mesto Hronu. Lež všetko má obyčajne svoje výrastky. Tak sa stalo
         aj s Hronom. Ukrutné leje a pľušte prinútili ho prekročiť prirodzené brehy. Pravda, už zasa
         tečie vo svojom koryte, ale z povodne pozostali bahná, kaluže. Jedna z nich, a to tá
         najhnusnejšia, nasmraďatejšia, poškvrňuje tú milú Bystricu, ale darmo je, aj tomu sa radujú
         mozoľnatými grošami kŕmené ošípané.
   </p>
   <p>
    *
   </p>
   <p>
    Páni Svrstiari každého, kto s nimi nedúcha do jedného vreca, posielajú do Ruskej, a tým
         mienia denuncirovať vlastencov. Nie div, lebo oni to držia, ubi bene, ibi patria, a za
         dobrý groš zapredajú aj vlasť, dušu, lebo kto si zaprie otca, matku, ten veru ľahko opustí
         tú otčinu, o ktorej my spievame:
   </p>
   <p>
   </p>
   <p>
   </p>
   <div class="literallayout">
    <p>
     Roztrhali Poľskú,
     <br/>
     Chceli aj Uhorskú,
     <br/>
     ale ju nedáme,
     <br/>
     Dokiaľ päste máme.
     <br/>
    </p>
   </div>
   <p>
   </p>
   <p>
   </p>
   <p>
    Nuž a čože s tou Ruskou? Hia, kančuku sľubujú. No, páni, či viete, keby sa tam nám
         venovaná keľavná kančuka za podiel dostala, k čomu by sme ju použili? Riekli by sme a
         vyčitovali by sme vaše nesčítané a zlomyseľné hriechy, ktorými ste sa zvinili proti otcovi
         a matke, proti bratom, zvlášť proti vlasti, v ktorej diabolskou zúrivosťou huckáte Slovákov
         proti Slovákov a Maďarov proti vlastnému rodu. Lež aj z vašich dopisovateľov musela by sa
         predstaviť poznačená šelma, aj tej by sme hodne nakládli a naučili ju po kostole maďarsky
         hvízdať. Dobre viem, že by sme vybili z nej druhý zošit z tých hazafiui elmékedéšov.
    <sup>
     [
     <a class="footnote" href="#ftn.id2580251" name="id2580251">
      5
     </a>
     ]
    </sup>
   </p>
   <p>
    *
   </p>
   <p>
    Inkvizície sú na dennom poriadku. Nezávidíme tú česť, byť podobným inkvizítorom, a
         isteže odloženú majú neuvädlú korunu tí, ktorí následkom zlobivej denunciácie nevinne
         trpieť musia. A predsa tešíme sa týmto inkvizíciám, lebo tieto dajú svedectvo pravde, ako
         to dokazuje nasledujúca udalosť.
   </p>
   <p>
    N. musel sa predstaviť vyšetrujúcemu výboru. Všetko to išlo v svojom poriadku. Dokázať
         musel rodným listom, že je v Uhorsku zrodený a že ho matka nepočala v Rusku. Naručené mu
         bolo vyrozprávať všetko, kde bol a čím bol? Lekárskej skúške sa podrobiť musel, a tí, podľa
         najnovšieho spôsobu klopali po celom tele a načúvali trúbaľkou, či sa ten vnútorný človek
         neozve panslávskym duchom. Darmo je, haza ellenes szellem skúmal sa, a to je nie ľahká
         úloha. K tomu ozaj potrebná je genialita, ktorá Rádayho prevyšuje tak, ako slnce mesiac.
         Konečne predložené boli nasledujúce otázky:
   </p>
   <p>
    „V akom pomere stojíte s hornouhorskými panslávmi?“
   </p>
   <p>
    <span class="emphasis">
     <em>
      Odpoveď:
     </em>
    </span>
    „Ja v Uhorsku žiadnych panslávom nepoznám, jestli ale
         slávny výbor pod tým menom ráči rozumieť náčelníkov slovenskej národnosti, tak s pýchou
         vyznať môžem, že mám česť s mnohými v priateľskom pomere stáť.“
   </p>
   <p>
    <span class="emphasis">
     <em>
      Otázka:
     </em>
    </span>
    „Či sú vám známe tie spisy, ktorými Slováci búrení bývajú,
         a ktoré nepokoj a nesvornosť roztrusujú medzi dobrým a pokoja milujúcim slovenským ľudom.
         Slovom, tie nebezpečné spisy, ktoré proti blahu vlasti smerujú?“
   </p>
   <p>
    <span class="emphasis">
     <em>
      Odpoveď:
     </em>
    </span>
    „Áno.“
   </p>
   <p>
    <span class="emphasis">
     <em>
      Otázka:
     </em>
    </span>
    „Či chcete ich výboru oznámiť, alebo, čo by sme si želali,
         in origine nám ich doručiť?“
   </p>
   <p>
    <span class="emphasis">
     <em>
      Odpoveď:
     </em>
    </span>
    „Som k službám hotový.“
   </p>
   <p>
    Všeobecné pohnutie, tajná škodoradosť sedela na tvári, a nie jeden myslel z nich:
         chytili sme barana, nepustíme ho do rána. S veľkou zvedavosťou očakávali pána N., ktorý
         proklamácie a Boh vie aké zápisnice a úpravy tajných panslávskych spolkov prinesie, až
         konečne sa predstavil a doručil pánom inkvizítorom čísla
    <span class="emphasis">
     <em>
      Svornosti
     </em>
    </span>
    a
         zvolenský főlirat.
   </p>
   <p>
    Keby sa to vskutku bolo stalo, pánu N. by sme pravdu dali, lebo to sú pyksľa Pandorina.
   </p>
   <p>
    *
   </p>
   <p>
    Lež čujme skutočnú udalosť. Akože verejné klebetnice peštianske noviny zaneprázdňujú sa
         mnoho s panslavizmom, tak presiaklo to aj do sociálneho života. Pro et contra. Jeden desí
         sa a uráža na tom, že žiaci na majáles chodia s národnou zástavou, a to pravičiar, ktorý
         pri voľbách krajinského snemu ex proprio dal urobiť národnú zástavu. Druhý smeje sa celej
         Don Quichotiade a činí posmešné poznámky, že vraj sedem švábov chytá zajaca. Až konečne
         jeden pán vážne si počal, a riekol toto: Páni moji! Keby táto vec v budúcnosti nebola
         vážnou, veru by som sa aj ja chutne smial, ale kedykoľvek čujem tie daromné kriky
         odkundesov, lebo sú zväčša skade ruka, skade noha, ktoré Maďarov v maďarstve prevyšovať
         chcú, vždy prichádza mi na um tá starodávna bájka, ktorej som sa ešte ako chlapec naučil.
         Páslo chlapča ovce, neďaleko obce. No bol to chlapec samopašný, čo neurobil? Volal ukrutne
         na ratu: vlk, vlk! Počul to ľud v dedine a s chvatom bežali ozbrojení ratovať chlapca aj
         ovce. Keď k nemu prišli, o vlku ani chýru, ani slychu, s hnevom sa domov navrátili, a
         chlapča sa samo v sebe smialo, že takú šarapatu narobilo. O niekoľko dní opätovalo sa to
         isté, s tým istým výsledkom. Lež čo sa stalo? Vskutku zjavil sa vlk, volal chlapec na ratu,
         ale to nič neprospelo, bo v tej mienke, že čertov plaší, nešla ani duša, a vlk hodne
         gazdoval v stáde, áno, aj chlapča padlo v obeť.
   </p>
   <p>
    Nem jó az ördögöt falra festeni (nie je dobre maľovať čerta na stenu), a veru ho vy
         maľujete, a nie my!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507329" name="ftn.id2507329">
        3
       </a>
       ]
      </sup>
      <span class="emphasis">
       <em>
        Lassan jórj tavább jutsz
       </em>
      </span>
      (maď.) — pomaly ďaleko zájdeš
     </p>
    </div>
    <div class="footnote">
     <p>
      <sup>
       [
       <a class="para" href="#id2507399" name="ftn.id2507399">
        4
       </a>
       ]
      </sup>
      Veru stalo sa toto posledné. Red.
     </p>
    </div>
    <div class="footnote">
     <p>
      <sup>
       [
       <a class="para" href="#id2580251" name="ftn.id2580251">
        5
       </a>
       ]
      </sup>
      <span class="emphasis">
       <em>
        elmédkedéš
       </em>
      </span>
      (maď.) — meditácia
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2580431">
       </a>
       Pútnik
      </h2>
     </div>
    </div>
   </div>
   <p>
   </p>
   <p>
   </p>
   <p>
    Na Sl. K. pod rokom dvoch kňazov volili a Pán života a smrti len jednoho povolal z
         tohoto údolia plaču do raja radosti. — Nuž a druhého pána farárov nekrológ? Ten neznáme,
         ale známe toľko, že umrel svojmu úradu duchovnému, aby ožil svojmu hospodárstvu.
    <sup>
     [
     <a class="footnote" href="#ftn.id2580455" name="id2580455">
      6
     </a>
     ]
    </sup>
    Predsa to len dobre tá naša luteránska chudoba a bieda, lebo akby všetci kňazi
         zbohatli a všetci úradov sa zriekli, plakal by Pán nad Sionom a privolal by pastierom: kde
         poklad váš, tam aj srdce vaše. Nazdali sme sa, že len krajinskí ministri zrieknu sa torby,
         keď sa naplnila, a hľa, aj
    <span class="emphasis">
     <em>
      Verbi Divini ministri!
     </em>
    </span>
    <sup>
     [
     <a class="footnote" href="#ftn.id2580480" name="id2580480">
      7
     </a>
     ]
    </sup>
    Keď by zlomyseľnosť bola v nás, riekli by sme:
    <span class="emphasis">
     <em>
      debuisset
            pridem!
     </em>
    </span>
    Ach, ale nie, my odstúpivšiemu želáme:
    <span class="emphasis">
     <em>
      requiescat in
            Csárda!
     </em>
    </span>
   </p>
   <p>
    Ako hovoríme, pod rokom dvoch kňazov volili na Sl. K., ale ako? Ach divne, predivne.
         Jestli to všade tak pôjde, nuž veru vskutku budú sa preberať v kňazoch ako v hnilých
         hruškách, len aby potom cirkvám nedostali
    <span class="emphasis">
     <em>
      hniličky
     </em>
    </span>
    . Pri prvej voľbe,
         povedala cirkev, aspoň tak to chyrovalo, že návodom a úpravou bývalého, a už teraz
         odpočívajúceho kňaza — že vraj Senior a Seniorát do voľby kňaza nič nemá a dľa svojej
         autonomie môže povolať koho chce, skadiaľ chce. Povolala slovutná cirkev dvoch na próbu,
         ale na šťastie takých, ktorí do próby na Sl. K. veru ísť nechceli, poneváč boli rozumnejší
         ako cirkev, totiž že reči cirkve neznali, a tak vyhnulo sa konfliktu. No vznikla druhá
         autonomická hádka: dáme vraj kňazovi toľko, koľko sa len nám ľúbi. Nešťastná homeopathia,
         keď aj vokátor ňou liečiť žiadajú, perse, sami alleopathicky statkov a rozkoši sveta
         požívajúc.
   </p>
   <p>
    Vyrovnalo sa to, a cirkev zvolila syna zaslúžilého zvečnelého otca. To dobre! Vždy si
         ctíme tú cirkev, ktorá ctí zásluhy bývalého kňaza. Dobre vypadla voľba, bo vyvolený je
         rodom Maďar, a veríme, že sťa slovenského kňaza syn rozumie aj slovenskej mluve. Verže to v
         tomto prevrátenom svete veľké šťastie, keď slovenská cirkev dostane kňaza znajúceho reč ľudu.
    <sup>
     [
     <a class="footnote" href="#ftn.id2580558" name="id2580558">
      8
     </a>
     ]
    </sup>
   </p>
   <p>
    Ako hovoríme, na Sl. K. pod rokom dvoch kňazov volili. Nuž a toho druhého ako? Pekne,
         krásne, dľa písma svätého: že poslední budú prví, a prví poslední. — Pán senior vypustí
         obežník aby z pánov farárov prihlásili sa tí, ktorí chcú do próby ísť na Sl. K. Nuž tak? Čo
         ozaj nebol v Ballagiho časopise vypísaný súbeh? Neznáme čo to malo znamenať, aby vraj
         nebolo rečeno, že sa ignorujú miestni, a neberie sa ohľad na „utašitáše“. Ale prosím dľa
         ktorého „utašitášu“ bol k miestnym pripojený prespoľný? Lež na Sl. K. pri mlyne a pod
         mlynom druhú pieseň zaspievali, a žiadali tohoto aj tohoto kandidácie. Na to pán senior k
         tým pripojil ešte iných, a tak bolo kandidátov v okrúhlom počte 12, povedz dvanásť. Práve
         toľko ako apoštolov, no 13-ho nepripomenieme, bo ten čítal strieborné a presťahoval sa do
         odpočinku. Akože sa radí pri mlyne a vo mlyne? Takto:
   </p>
   <p>
    Šipip: „Nedajme sa, páni bratia, za nosom vodiť, vyvoľme si mi dľa našej vôle.“
   </p>
   <p>
    Šukrak: „Pravdu máte, veď nás páni len za nástroj majú.“
   </p>
   <p>
    Nacham: „Tak je! Ja znám jednoho, je to z nášho roľníckeho rodu, toho si my vyvoľme, mi
         je aj mne pokrvný, ale načo cudzím ľuďom žičiť, keď môžeme našim.“
   </p>
   <p>
    Štribric: „Cele z môjho srdca hovoríte, páni bratia. Natískajú nám páni jednoho, lebo že
         vraj je horlivý Maďar. Čo nás do toho, keď už raz vo slepo volíme, vyvoľme si svojho.“
   </p>
   <p>
    Práve na ten čas, pokiaľ táto rada trvala, zišli sa aj vzdelanejší, aby rozhodli kto má
         byť kňazom na Sl. K.
   </p>
   <p>
    U.: „Dľa môjho zdania by M. bol k nám najsúcejší.“
   </p>
   <p>
    B.(učiteľ): „Pravda je, ale chyruje o ňom, že Nár. Novinám telegramy posiela a že je
         veľmi prísny na tých pánov, ktorým poverená je ľudová výchova. Ja žiadam kňaza, aby
         rechtorov rešpektoval.“
   </p>
   <p>
    Všetci učitelia hlavou kývali.
   </p>
   <p>
    C.: „Nuž prosím, a čože by ste ráčili riecť na pána B.?“
   </p>
   <p>
    Všetci naraz: „Pansláv,pansláv! Veď aj novomanželov panslavisticky ohlašoval, neriekol
         Lehocký Jánoš s Trhan Žužanou, ale po horniacky Jano Lehocky so Zuzanou Trhan.“
   </p>
   <p>
    D.: „A čo poviete na pána R., veď nám je to sused?“
   </p>
   <p>
    Všetci naraz: „Apage Satane! Známe celý jeho rod, sťa inkarnatých pánslavov.“
   </p>
   <p>
    Š.: „A môj brat by nevyhovel? Vyprobovaný Maďarón!“
   </p>
   <p>
    Niektorí: „Rozhadzuje sa na kancli ako herec.“
   </p>
   <p>
    O.: „Dictum factum,
    <sup>
     [
     <a class="footnote" href="#ftn.id2580701" name="id2580701">
      9
     </a>
     ]
    </sup>
    páni, nepozostáva iné, ako vyhlásiť za kandidáta C., ten krem toho zaprel meno
         otcov, nám k vôli zaprie aj spasenie.“
   </p>
   <p>
    Všetci naraz: „Éljen!“
   </p>
   <p>
    Pri voľbe dostal Š. 2 hlasy, C. 14 (celá intelligencia s dvoma zvonármi), M. 86 a pod
         mlynom kandidovaný 286.
   </p>
   <p>
    Tak vám načim, páni!
   </p>
   <p>
    Ctíme si vyvoleného, bo je šľachetný mladý muž, ctíme aj autonomiu, ale pomaly s dobrým,
         lebo dnes-zajtra, pri voľbách kňazov, nebude kandidatia, ale z mesta do mesta, z dediny do
         dediny bude chodiť bubeník s ohlasom: „Szabad a vásár“.
    <sup>
     [
     <a class="footnote" href="#ftn.id2580744" name="id2580744">
      10
     </a>
     ]
    </sup>
    A tá takzvaná intelligencia zostane na lade, keď kladie na váhu maďarónstvo,
         ľavičiarstvo a tým podobné veci a nie nadšenosť, schopnosť pravú a vieru a iné opravdivého
         luteránskeho kňaza ozdobujúce vlastnosti a cnosti.
   </p>
   <p>
    Veď aj ale aj na A-u, pri Dunaji volili kňaza: Nuž a tam? Vyvolili dvoch miesto jednoho
         a skoro oba sadli medzi dva stolce. Za úbohú, ale ináče krotkú sirotu zaujal sa pán učiteľ
         a za ohnivého brata (niekde ho Slováci aj Šarkanom menujú) pán notár.
   </p>
   <p>
    Bol to boj udatný a snaha z jednej aj z druhej strany šľachetná, bo sa jednalo o tom
         faru ubezpečiť synáčkom. V prvom boji zvíťazil ohnivý brat a sirota musela ustúpiť. Ale sa
         to zmenilo, lebo brat v prvom boji vydal onoho ohňa a oslabol, sirôtok ale opatrovník je
         Hospodin.
   </p>
   <p>
    Prvú voľbu, sťa nie zákonnú, bo nebola týždňom prv oznámená, znivočil pán senior, a to
         bol tým ctihodnejšie, že spomenutá hlava bratstva s vyvoleným v pokrvnosti stojí. Nie dosť
         na tom, že prvú znivočil, ale aj druhú voľbu, možno v tej nádejí, že ona aj teraz priaznive
         vypadne, sám previedol a hľa, čo sa stalo? Na sirotou zmiloval sa pán Boh a on obra tak
         silného premohol. Úradne oznámilo sa to biskupovi vyvolenému s tým naručením aby pospiechal
         do A-u, čo aj bez vokátora, bo vraj v bratstvu P. kňazi zaujímajú fary bez vokátorov (či
         nie aj sine vocatione?) Dokiaľ sa toto dialo, brat zmocnel, získal si prívržencov (pán
         inšpektor zrovna vyslovil, že na toho strane bude, kto sľúbi cirkev zmaďarčiť) a strana
         jeho predostrela vec Seniorátu. Tento vyniesol ortieľ, že prosiaci majú pravdu, a že tá
         prvá voľba bola zákonná a že superintendent nemá práva dozerať na poriadky; predsa ale zo
         šetrnosti, poneváč vyvolený už na mieste je, potvrdzuje voľbu! Pravda nezostala v tom, lebo
         patriční utiekali sa k dištriktu, hovoriac, že oni nie na základe šetrnosti, ale na základe
         pravdy a zákonov chcú mať kňaza. Divne to v tom bratstve P. — Senior bol činiteľom voľby,
         on sám vyšetril vec, on sám zrušil prvú voľbu a nariadil druhú, on sám naručil znovu
         zvolenému aby čo aj bez vokátora prišiel na svoje miesto; a potom skrz seniorát on sám dal
         všetko toto za nezákonné vyhlásiť. Nie tým istým perom písali sa správy biskupovi a
         seniorátu. Dosť na tom, druhá voľba dištriktom potvrdená je. — To sú hľa naše voľby kňazov!
         Mohli by sme viac príkladmi slúžiť, ale načo? Sapienti pauca.
    <sup>
     [
     <a class="footnote" href="#ftn.id2580856" name="id2580856">
      11
     </a>
     ]
    </sup>
    <sup>
     [
     <a class="footnote" href="#ftn.id2580895" name="id2580895">
      12
     </a>
     ]
    </sup>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2580455" name="ftn.id2580455">
        6
       </a>
       ]
      </sup>
      (
      <span class="emphasis">
       <em>
        Škoda, že pred Ordináciou to neučinil, mohol byť už dokonca aj
                  milionárom
       </em>
      </span>
      — pozn. red. C. L.)
     </p>
    </div>
    <div class="footnote">
     <p>
      <sup>
       [
       <a class="para" href="#id2580480" name="ftn.id2580480">
        7
       </a>
       ]
      </sup>
      <span class="emphasis">
       <em>
        Verbi Divini ministri
       </em>
      </span>
      (lat.) — božie slovo vládne
     </p>
    </div>
    <div class="footnote">
     <p>
      <sup>
       [
       <a class="para" href="#id2580558" name="ftn.id2580558">
        8
       </a>
       ]
      </sup>
      (
      <span class="emphasis">
       <em>
        Či píšete satyru? Či nemajú slovenské cirkvi dosť kňazov a kandidátov,
                  z ktorých si voliť môžu verných viere i národu mužov? A keď nevolia, kto tomu
                  príčina?
       </em>
      </span>
      — pozn. red. C. L.)
     </p>
    </div>
    <div class="footnote">
     <p>
      <sup>
       [
       <a class="para" href="#id2580701" name="ftn.id2580701">
        9
       </a>
       ]
      </sup>
      <span class="emphasis">
       <em>
        dictum factum
       </em>
      </span>
      (lat.) — ako povedal, tak urobil
     </p>
    </div>
    <div class="footnote">
     <p>
      <sup>
       [
       <a class="para" href="#id2580744" name="ftn.id2580744">
        10
       </a>
       ]
      </sup>
      <span class="emphasis">
       <em>
        szabad a vásár
       </em>
      </span>
      (maď.) — máš voľnú ruku, cestu
     </p>
    </div>
    <div class="footnote">
     <p>
      <sup>
       [
       <a class="para" href="#id2580856" name="ftn.id2580856">
        11
       </a>
       ]
      </sup>
      <span class="emphasis">
       <em>
        Jedon nemecký theolog povedal o našich slovenských cirkvách, ktorých
                  riadnej Bohoslužbe prítomný bol, že majú vernú, pravú nôtu starej cirkve
                  luteránskej, dôrazne vysloviac slovíčko „nôtu“; čo by o tých tu spomínaných
                  cirkvách bol riekol, môžeme si domyslieť. My myslíme, že sme už i tú nôtu starú
                  stratili. Bez Ježiša nič nemôžu, a čo i robia nezhody bez Neho, alebo proti Nemu,
                  to neobstojí. Tak volievali kňazov starí naši. Ale, pravda, odkedy ľud náš zabudol
                  v prvej čiare na seba samého, v druhej na cieľ cirkve svätej a v tretej na
                  modlitbu a verných pastierov, odvtedy je trstina každým hnilým a hnilou nesúcim
                  vetrom klátená. — Prosíme Vás neskovávať korbáč svoj do kúta, ale vychádzať s ním
                  častejšie pred naše obecenstvo, jako spolupútnika s nami na cesty života
                  postaveného, prosíme Vás o to.
       </em>
      </span>
      — pozn. red. C. L.
     </p>
    </div>
    <div class="footnote">
     <p>
      <sup>
       [
       <a class="para" href="#id2580895" name="ftn.id2580895">
        12
       </a>
       ]
      </sup>
      <span class="emphasis">
       <em>
        sapienti pauca sufficiunt
       </em>
      </span>
      (lat.) — múdremu postačí
               málo
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2580911">
       </a>
       Pešťbudínske výlety
      </h2>
     </div>
    </div>
   </div>
   <p>
   </p>
   <p>
   </p>
   <p>
    <span class="emphasis">
     <em>
      „Zdáli také Saul mezy proroky?“
     </em>
    </span>
    zvolali ste istotne, ctený pane
         redaktor, keď ste tento môj list, s tým sľubom, že vám mesačne dopisovať budem, do rúk
         dostali. No darmo je, aj my laici začíname tušiť že bez cirkevnieho smeru ďaleko nezajdeme,
         a to nám dalo podnet k tomu, aby sme sťa Saul prorokovali s prorokmi. (
    <span class="emphasis">
     <em>
      Ba vítaný
            nám je príchod Váš a rozumie sa samo sebou, keď Cirkev evanjelická nie je cirkev
            hierarchov, ale národ svätý, ľud Kristov, jeho krvou vykúpený, v ktorej podiel berú i
            majú na všetkých daroch milosti všetci, slušno teda, aby každý živý úd jej šíril ju a
            mal vedomie o nej. A my sme k žiadosti mnohých starších čitateľov C. Listov, ktorí
            velice pohrešovali už „pútnika“, rubriku to bývalú C. L. práve otvárali, v ktorej máte
            miestečko vždy hotové a aj Kollegov už znamenitých, ktorí zase po horniakoch sa
            prechádzať budú. Pán Boh sprevádzaj Vás.
     </em>
    </span>
    — pozn. red. C. L.)
   </p>
   <p>
    Bola by slušná vec hneď v prvom liste tunajší cirkevno-mravný život vyobraziť, ale
         odpustite, že učiníme krátky výlet na vidiek. Mám dobrého priateľa v J-ši, ten dávno prosil
         ma, aby som ho navštívil, vhod mi prišli výročité slávnosti Božieho narodenia. Prekvapil
         som pripomenutého priateľa, a ten prijal ma, s celou jeho rodinou srdečne, priateľsky. Jak
         dobre mi padlo ten milý Svätvečer na vidieku v kruhu domácom, a nie po veľkomestsky a v
         hostinci stráviť. Pravda už aj tu nenašiel som tak, ako to v dome mojich rodičov bývalo, bo
         o domácej nábožnosti ani chýru ani slychu. Makové opekance a deťom rozdané dary bolo
         všetko, čo nás upozorniť malo na tú velikú milosť Božiu, že dal Syna svojho na svet, aby
         každý, kto verí v neho nezahynul, ale mal život večný.
   </p>
   <p>
    Túžil som po tom duchovnom pokrme, milerád by bol začal spievať, ale darmo, sťa hosť
         musel som sa podrobiť domácim obyčajom, a miesto domácej Bohoslužby spokojný byť s dobrým
         čajom. Myslím si, uzimenému aj toto dobre padne, ale pritom predsa mohli sme aj Pánu Bohu
         dať čo je jeho. Pri tom rozvinul sa medzi nami nasledujúci rozhovor.
   </p>
   <p>
    „Zajtra pôjdeme do chrámu Božieho?“
   </p>
   <p>
    „Istotne Vám neznám odvetiť, driev musíme vedieť či zajtra budú maďarské služby Božie.
         Znáte, ja do kostola nechodievam, no predsa nazriem doňho kedy-vtedy maďarčine kvôli.“
   </p>
   <p>
    „Čo nerieknete? Nuž a či na J-ši v maďarčine odbavujú sa služby Božie?!“
   </p>
   <p>
    „Ach áno, každú druhú nedeľu, to uviedli sme, aby sa zmaďarčil ľud.“
   </p>
   <p>
    „Keď ale J-ša je číro čistá slovenská cirkev, znal som neboštíka M-ho, ten ani neznal
         maďarsky.“
   </p>
   <p>
    „Tak je, ale M-či privolil k tomu a ochotne káže maďarsky, máme nádej, že v krátkom čase
         cele zaniknú slovenské služby Božie.“
   </p>
   <p>
    „Nuž a ľud čo k tomu?“
   </p>
   <p>
    „Spočiatku sa to nezdalo, keď sa maďarsky kázalo ľud neprišiel do kostola, ale teraz už
         privykol k tomu.“
   </p>
   <p>
    „K čomu? Snáď k tomu nechodiť do chrámu Božieho?“
   </p>
   <p>
    „Máte pravdu! Nie div tomu, ľud tento v blízkosti Pešťbudína v deň nedeľný najlepšie
         utŕži v meste, ide to všetko s hydom.“
   </p>
   <p>
    „Ale snáď len od toho času, ako sa slovenčina vytíska už len aj zo svätého miesta.“
   </p>
   <p>
    „Áno, bo s maďarčinou stane sa ľud vzdelanejším, osvietenejším.“
   </p>
   <p>
    „Odpustite, ale v tomto nesúhlasím s vami.“
   </p>
   <p>
    Pokračovali sme ďalej v
    <span class="emphasis">
     <em>
      pro
     </em>
    </span>
    a
    <span class="emphasis">
     <em>
      contra
     </em>
    </span>
    , aj
         konečne ja rozhovor previedol na predošlý predmet už aj zo zvedavosti, či to tá maďarizácia
         systematicky koná sa. Vskutku je tomu tak; škola je tiež
    <span class="emphasis">
     <em>
      fele maďar fele
            tót
     </em>
    </span>
    .
    <sup>
     [
     <a class="footnote" href="#ftn.id2581100" name="id2581100">
      13
     </a>
     ]
    </sup>
    Úbohé dietky všetky vedy mondokujú maďarsky, slovenčina sa len tak z milosti
         trpí.
   </p>
   <p>
    Ta ďalej v rozhovore:
   </p>
   <p>
    „Nuž a či to seniorát trpí? Či tí páni farári zaviazaní sú ľud v jeho reči učiť,
         potešovať, napomínať, jemu velebné sviatosti prisluhovať, to môžu dopustiť?“
   </p>
   <p>
    Ha, ha, ha, rozosmial sa môj priateľ a odvetil.
   </p>
   <p>
    „Čudujem sa vašej nevedomosti, že v Pešťbudíne bývate a neznáte, že to v celom senioráte
         podobne ide. Počkajte, len o 20-30 rokov nemáte v celom senioráte slovenskej cirkvi.“
   </p>
   <p>
    Vtom uderila jedenásta hodina a my, uznali sme za dobré prethnúť rozhovor a dať sa na
         odpočinok.
   </p>
   <p>
    V noci dosť tuho mrzlo, ale tým príjemnejšie bolo teplo, ktoré ma zarazilo, keď som sa
         vzbudil. Krátko, ale vrúcne som sa pomodlil, ďakujúc Hospodinu že až potud pomáhal. Po
         malej chvíli prišiel priateľ pre mňa, že sú raniny hotové. Vtom ozývali sa malé, ale zvučné
         zvony.
   </p>
   <p>
    „Volajú nás do chrámu Božieho.“
   </p>
   <p>
    „No, dobre. Vám kvôli pôjdem aj ja, krem toho má byť ofera pre kňaza, a tá zlatka dobre
         padne bedárovi. Však znáte, že je zadĺžený po uši. Chcel nasilu vydávať luteránske maďarské
         kázne, ktoré nikto neodberal, to ho hrozne zamorilo. Krem toho zdal sa s Miškoleckým
    <span class="emphasis">
     <em>
      „Kiházasító egylető“
     </em>
    </span>
    -om,
    <sup>
     [
     <a class="footnote" href="#ftn.id2581180" name="id2581180">
      14
     </a>
     ]
    </sup>
    aj tam sa popálil pater tekvíc. Ináče chlap na mieste. Veď ste toho svedkom
         boli na dištriktuálnom konvente, že žiadal aby sa zápisnica viedla v maďarčine a biskupa
         nikto neopovážil sa napadnúť krem neho. Lež tu je čas aby sme išli.
   </p>
   <p>
    A my šli sme do kostola, kde už ozýval sa zvuk varhanov, ľud dosť húfne prítomný, nie
         veľmi zúčastnil sa v nábožnom speve, bo veď maďarčine nerozumie. Konečne vystúpil na
         rečnište pán farár, fúzy vykrútil a horlive kázal, že poneváč svetíme dnes pamiatku
         narodenia Pána našeho Ježiša Krista:
    <span class="emphasis">
     <em>
      nekünk is újjá kell születnünk
     </em>
    </span>
    ,
    <sup>
     [
     <a class="footnote" href="#ftn.id2581218" name="id2581218">
      15
     </a>
     ]
    </sup>
    a síce v hmotnom živote, hospodáriť, rozšafne gazdovať, aby sme stali sa
         zámožnejšími (asnáď mu ľúto bolo, že sa cirkevníci tak húfne zhromaždili a nešli s hydom do
         mesta, alebo cielil na oferu, aby mohli udeliť nudznému) potom v druhej čiastke pobočne
         pripomenul, že znovu zrodiť sa máme duševne, zvláštne vraj v osvete a pokračovať s
         časoduchom, lebo zavrel kázeň s tým duchaplným výrazom hí a haza!
    <sup>
     [
     <a class="footnote" href="#ftn.id2581240" name="id2581240">
      16
     </a>
     ]
    </sup>
    Čakal som na
    <span class="emphasis">
     <em>
      éljen!
     </em>
    </span>
    , ale sa mu nedostalo.
   </p>
   <p>
    Po týchto nedostatočných službách Božách, riekne môj priateľ:
   </p>
   <p>
    „Nenavštívime pána farára? Je to priateľský človek, a pritom veľmi vzdelaný, veď ste
         čuli jeho kázeň.“
   </p>
   <p>
    „Ako sa vám ľúbi, nedbám, poďme.“
   </p>
   <p>
    Pán farár nás vskutku po priateľsky prijal, srdečne sa usmieval, už či len jedným okom a
         či dvoma, to neznám. Tešil sa, že zo sídelného mesta mal poslucháča, a poznamenal, že
         veliký rozdiel je medzi pešťanským a Jšanským chrámom a obecenstvom, a že aký to pôžitok
         vzdelaným rečniť. No aj ja som si vzal voľnosť učiniť poznámky, menovite doptával som sa,
         že pri ohláškach zasnúbených obyčajne hovoriac: poctivý mládenec a poctivá panna, a to som
         tu nečul.
   </p>
   <p>
    „Hľa prosím úctive, driev aj to tu tak bolo, ale od jedného času zaniklo, lebo pri novom
         pokolení je to tu veľmi
    <span class="emphasis">
     <em>
      dubium
     </em>
    </span>
    .“
   </p>
   <p>
    „Lepšie to takto, poznamenal môj priateľ, lebo z toho vznikli rozličné reklamy,
         proteštácie. No darmo, terajší ľud je vzdelanejší a nedá na také maličkosti.“
   </p>
   <p>
    „Toto
    <span class="emphasis">
     <em>
      novodobé ohlašovanie,
     </em>
    </span>
    “ poznamenal ja, „nastalo s maďarskými
         Bohoslužbami!“
   </p>
   <p>
    „Áno, áno,“ odvetil pán farár.
   </p>
   <p>
    Nejdeme komentár písať,
    <span class="emphasis">
     <em>
      sapienti pauca
     </em>
    </span>
    .
   </p>
   <p>
    Neznám či je pravda, ale tvrdil to jeden z pánov farárov, že keď terajší banský biskup
         stal sa biskupom, spýtal sa pána prechodcu, čo myslí, ktorý seniorát by najnutnejšie
         potreboval kanonickú vizitáciu, na to vraj odvetil bývalý pán biskup, najneporiadnejší je
         pešťanský stoličný seniorát, tam by bolo treba nazrieť; lenže je ťažko:
    <span class="emphasis">
     <em>
      darász
            fészekbe nyölni! Sit fides penes auctorem
     </em>
    </span>
    ,
    <sup>
     [
     <a class="footnote" href="#ftn.id2581336" name="id2581336">
      17
     </a>
     ]
    </sup>
    ale to je isté, že sa tam hrozne maďarizuje.
   </p>
   <p>
    *
   </p>
   <p>
    Predsa vám môžem aj z Pešťbudína niečo zaujímavého hneď v tomto prvom liste zdeliť. To
         znáte, že ostrihomský arcibiskup stal sa kardinálom a že zemepán ráčil vlastnoručne buret
         odovzdať. Činil to iste nie ako uhorsky kráľ, ale ako úd rímskokatolíckej cirkvi, a to
         dobre,
    <span class="emphasis">
     <em>
      regis ad exemplum totus componitur orbis!
     </em>
    </span>
    ,
    <sup>
     [
     <a class="footnote" href="#ftn.id2581370" name="id2581370">
      18
     </a>
     ]
    </sup>
    ale nápadné je nám, že v sneme, kde sa s tak velikým hlukom prijala tá zásada
         múdrca vlasti, voľná cirkev vo voľnom štáte, pripravuje sa pre nového kardinála nové
         kreslo, aby vyznačený bol rímského pápeža hodnostár.
   </p>
   <p>
    Neznáme ako zmýšľajú v tejto veci v smerodajných kruhoch, ale nám je to nápadné, že
         povýšenie skrz rímskeho pápeža má vplyv na slobodnomyseľný (?!) krajinský snem, a že
         vlasteneckí luteránski a kalvínski biskupi nemajú miesta v tomto sneme, v ktorom rímsky
         pápež v osobe svojho podriadeného kardinála má zastupiteľa. Ozaj, jestliby nemecký cisár
         niektorého z našich biskupov poctil istou hodnosťou, či by bol ohľad na to, aby sa jemu v
         jeho vlastnej vlasti príslušná šetrnosť a česť dokázala. Oj veru sotva!
   </p>
   <p>
    Podobného významu je aj druhá udalosť. V Pánu usnulý Riedl bol učbárom nemeckej reči a
         spisby na Pešťbudínskej univerzite. Od viac rokov zastupoval ho Gustáv Heinrich, muž to
         spôsobný, a predsa pán minister kultu zdráha sa vymenovať ho za riadneho učbára, lebo
    <span class="emphasis">
     <em>
      horrendum dictu
     </em>
    </span>
    ,
    <sup>
     [
     <a class="footnote" href="#ftn.id2581421" name="id2581421">
      19
     </a>
     ]
    </sup>
    priznáva sa k augšpurgskému vyznaniu. Zavierajú z toho niektorí, že vláda
         začína závažie klásť na konfesionálnosť. Dal by Boh, aby tomu tak bolo a aby konfesie v
         krajine jestvujúce nielen rovné povinnosti, ale aj rovné práva mali, nielen rovno ťarchy
         znášali, ale aj vo výhodách zúčastnili sa; lež my pochybujeme o tom, a akože maďarizmus
         grasuje nad nemaďarmi, tak aj papizmus nad nekatolíkmi. Svedčí tomu tá krajinská podpora,
         svedčí kreslo kardinála a nevymenovanie Gustáva Heindricha.
   </p>
   <p>
    No zbohom, dovidenia! Tak cestuje a zapisuje videné a slušené.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2581100" name="ftn.id2581100">
        13
       </a>
       ]
      </sup>
      <span class="emphasis">
       <em>
        fele maďar, fele tót
       </em>
      </span>
      (slov.-maď.) — pol Maďar, pol
               Slovák
     </p>
    </div>
    <div class="footnote">
     <p>
      <sup>
       [
       <a class="para" href="#id2581180" name="ftn.id2581180">
        14
       </a>
       ]
      </sup>
      <span class="emphasis">
       <em>
        kiházasító egylető
       </em>
      </span>
      (maď.) — manželská poradňa
     </p>
    </div>
    <div class="footnote">
     <p>
      <sup>
       [
       <a class="para" href="#id2581218" name="ftn.id2581218">
        15
       </a>
       ]
      </sup>
      <span class="emphasis">
       <em>
        nekönk is újja kell születnük
       </em>
      </span>
      (maď.) — musíme sa
               ohradiť
     </p>
    </div>
    <div class="footnote">
     <p>
      <sup>
       [
       <a class="para" href="#id2581240" name="ftn.id2581240">
        16
       </a>
       ]
      </sup>
      <span class="emphasis">
       <em>
        hí a haza
       </em>
      </span>
      (maď.) — vlasť volá
     </p>
    </div>
    <div class="footnote">
     <p>
      <sup>
       [
       <a class="para" href="#id2581336" name="ftn.id2581336">
        17
       </a>
       ]
      </sup>
      <span class="emphasis">
       <em>
        darász fészekbe nyülni!
       </em>
      </span>
      (maď.) — vopchať si ruku do osieho
               hniezda
     </p>
    </div>
    <div class="footnote">
     <p>
      <sup>
       [
       <a class="para" href="#id2581370" name="ftn.id2581370">
        18
       </a>
       ]
      </sup>
      <span class="emphasis">
       <em>
        regis ad exemplum totus componitur orbis
       </em>
      </span>
      — všetci sa správajú
               podľa príkladu kráľa
     </p>
    </div>
    <div class="footnote">
     <p>
      <sup>
       [
       <a class="para" href="#id2581421" name="ftn.id2581421">
        19
       </a>
       ]
      </sup>
      <span class="emphasis">
       <em>
        horredudum dictu
       </em>
      </span>
      (lat.) — je to hrozné vypovedať
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2581452">
       </a>
       Jedna noc na Mesiaci
      </h2>
     </div>
    </div>
   </div>
   <p>
   </p>
   <p>
   </p>
   <p>
    Slnce zapadlo! Krásny to úkaz, keď veľmož nebeských telies ožiari poslednými lúčami
         obzor. Lež sotvaže zmizne posledná niť slnečného svetla, už zjaví sa na protivnej strane, s
         Dávidovou harfou, mesiac.
   </p>
   <p>
    Nie som zaľúbený, lebo veď polstoročie tlačí to samopašné srdce, ktoré pred
         štvrťstoročím horelo sťa fosfor kedykoľvek sa obtrelo o biele pohlavie, lež predsa ctím
         toho patróna zaľúbencov a básnikov, čo aj biedne rýmujem.
   </p>
   <p>
    Je to pôžitok, po vykonanej dennej práci zavaliť sa na pohovku, tvárou k obloku a
         hľadieť na mesiac, premýšľajúc o márnosti tohto sveta. Tak sa stalo so mnou. Pozeral som sa
         zadumaný na toho verného priateľa, ktorý útlym úsmevom hľadel na mňa. Oj, mesiačku milý, či
         ozaj aj ty máš obyvateľov, a jestli áno, čo sú Nemci, Maďari, Rumuni a čo Slováci? Nuž a
         jestli tam pomiešala ruka Hospodinova knedle, tarhoňu, mamaligu a kašu na jednej mise, či
         ozaj hašteria sa medzi sebou? No takéto duchaplné myšlienky skoro privábili spánok na oči,
         telo omdlelo, a duch, či veríte, či neveríte, v okamihu bol na mesiaci. „To je veru
         obrovská obrazotvornosť, a čo by ste dušu na dlaň vyložili, neuveríme vám.“ Takto riekne
         nie jeden čitateľ, a vzdor tomu neprestanem tvrdiť, že duch môj bol na mesiaci. Prečo nie
         za dní naších? Špiritisti pochodia všetky planéty, kométy a pán Slepec vyskúmal
         protivlasteneckých duchov, vzdor tomu, že jeho vlastný duch je ignota quantitas.
    <sup>
     [
     <a class="footnote" href="#ftn.id2581520" name="id2581520">
      20
     </a>
     ]
    </sup>
    Opätne hovorím, že nielen neprestanem to tvrdiť, ale zdelím, čo som tam videl,
         počul a cítil a tak zbohom ku práci.
   </p>
   <p>
    Človek je pánom zeme, aj v mesiaci povýšil Boh človeka nad všetkých živočíchov. Telesne
         sú menší ako my, ale tým viac sú hore nosmi. Duševne sú tisíc rokmi nazad v pomere so
         vzdelaným národom, ale tým prešibanejší vo fígľoch a v samovláde, takže otroctvo, zvlášť
         duševné ľúbia, a kde len môže, ten najnepatrnejší národík potlačuje iného, tak ako herčok
         chcel by zjesť vola. Pravdaže, často sa stane smiešnym, ale on to pripisuje hrdinskosti a
         rečou by nielen mesiac, ale všetky planéty podmanil. Občianska ústava je na mesiaci
         slobodomyseľná, rovnoprávnosť na papieri vypovedaná. Že potom silnejší slabšieho potlačuje,
         za to nikto nemôže. Veď je to aj v prírode tak, malú rybku zje väčšia a túto najväčšia.
   </p>
   <p>
    Keď som už na mesiaci, myslel som si, musím sa oboznámiť s tunajšími pomermi. Vhod mi
         prišiel jeden mudrc, ktorý sa so mnou i do známosti dal, lebo nápadné mu bolo zemského
         človeka na mesiaci vidieť. Oni nás poznajú, asíce preto najmä, že dolu na nás hľadia, nie
         tak ako mi hore, a po druhé my sme väčší, takže ozbrojeným okom môžu rozoznať človeka od
         vola, osla a opice. Pozvanie mudrca do svojho bytu bolo mi vítané. Vkročíme do izbietky, a
         tu prekvapený vidím rozličných vtákov. Jedni boli v utešených klietkach, so všetkým
         pohodlím zabezpečené. Niektorí ale všemožne tríbení, hladom, smädom, v klietkach Tekovským
         podobným.
   </p>
   <p>
    „Čo to má znamenať, pane?“ riekol som ja, na to odpoveď: „Skusujem, pane, či by sa
         nedalo previesť: keď prídeš medzi vrany, musíš kvákať ako ony. Hľa, vidíte, rozličnou
         školou docielil som to, že slávik, drozd, škovránok, vrabec, lastovička, holub, slovom
         všetko vtáctvo kváka, lebo vranu som si vybral za vzor vtáčieho spevu ako najjednoduchší a
         tak ku privlastneniu najspôsobnejší, a podarilo sa mi. Tento slávik ešte ľúbozvučnejšie
         kváka ako sama vrana, no tú pôvodnú výslovnosť nemá a nevie volať tak plným pyskom
         kvá-kvá-kvá ako rodená vrana, ale jeho pokolenie bude časom dokonale kvákať. A títo
         tvrdošijní vtáci vzdorujú môjmu účelu, nechcú sa odrodiť a berú slušný trest pokiaľkoľvek
         budú kvákať.“
   </p>
   <p>
    „A čo vás, pane, priviedlo k tomu, aby ste toto úbohé vtáctvo mučil!“
   </p>
   <p>
    „Mučil, tríbil? Aj v tom sa mýlite, či nevidíte aké pohodlie požívajú, ktorí sa mojej
         mocnej ruke pokoria?“
   </p>
   <p>
    „Ja som tej mienky, že ten slávik radšej bude v háji, pri najbiednejšom živorení svoje
         ľúbozvučné hlasy vydávať, ako pri dobrobyte kvákať!“
   </p>
   <p>
    „Neverte, pane, moja škola ho prinúti ku kvákaniu. Pravda, sú niektorí tvrdošijní, ale
         sú aj povoľní. Napríklad niet nad vrabca, tá šelma nepotrebuje ani školu, sám učí svoje
         mladé kvákať. Verte, že vrabce sú životaschopní vtáci. Skackajú dobrovoľne až ku klietke,
         no pravdaže sú hrozní pažeráci, a pritom bujní a chlipní.“
   </p>
   <p>
    „A či dokážu byť verní?“
   </p>
   <p>
    „Oj, to nie! Učinil som pokus, žiadal som od mojich vtákov aby rapotali ako straky, a
         hľa, vrabce dokázali byť poslušnými.“
   </p>
   <p>
    „Konečne, pane, priznajte účel tohto vášho namáhania.“
   </p>
   <p>
    „Vďačne! Týmto mojím pokusom, názorne učím diplomatov a politikov ako môžu zjednotiť
         rozličné národy, jedným slovom, aby štát bol silný.“
   </p>
   <p>
    Môj mudrc hrdo pozeral na mňa a ja myslel som na neverné vrabce a s ľútosťou, ale s
         istou pochvalou hľadel som na tých vtákov, ktorí vzdorovali, a radšej biedili, krivdu
         trpeli, ako by sa zriekli prirodzeného, samým Hospodinom im daného spevu.
   </p>
   <p>
    Moja zvedavosť bola napnutá, a práve preto v ničom som neodporovnal mudrcovi, aby ma o
         jednom druhom poučil. Ja som dal smer rozhovoru, menovite ale priviedol som ho k tomu, aby
         mi porozprával ako sa prisluhuje v mesiaci pravda a spravodlivosť. A on to ochotne učinil.
   </p>
   <p>
    „Verte, milý pane, naša správa je prísna a spravodlivá, zlých tresce a dobrých odmeňuje.
         Prísne drží sa toho prirodzeného pravidla: kto má vládu, ten má pravdu. A to ináče ani byť
         nemôže. Či sa sluha môže protiviť svojmu pánovi? Či môže hovoriť: toto takto budem konať, a
         nie tak ako to pán chce mať?“
   </p>
   <p>
    „Odpustíte, ale ráčili ste poznamenať, že občianska ústava je u vás slobodomyseľná. To
         ja za prirodzené držím, aby sluha pánovi poddaný bol, ale voľný občan správe a vláde, len
         dľa zákonov má byť poddaným a poslušným.“
   </p>
   <p>
    „Áno, dľa zákonov, ale verte, milý pane, reči sa hovoria, chlieb sa je a zákony sa jeden
         za druhým tvoria, takže je toho celá kopa. Či to možno všetky zákony poznať, a tým viac
         všetko podľa zákonov uskutočniť? Krem toho litera zabíja a duch obživuje, a ten duch je
         vlastenectvo. A vlastenectvo sa ani myslieť nedá bez toho: kto má vládu, ten má pravdu.
         Vyznajte sami, čo by z toho bolo, aby každý svoje práva na základe zákonov žiadal?
         Rozdrobil by sa celý mesiac, a bolo by po jednote. Naše nešťastie je, že je tu mnoho
         národov. Boli časy, keď na ten čas panujúci národ bol potlačený, keď mu počalo svitať, aby
         sa upevniť mohol, sľuboval všetkým národom rovnoprávnosť a ako-tak aj zákonom ubezpečil
         svojich spoluvlastencov, lež aj tu sa uskutočnilo to starodávne pravidlo diplomatov: sľuby
         sa sľubujú a blázni sa radujú. Medzitým, aby ste tým lepšie poučený bol o múdrosti
         tunajších sudcov, porozprávam vám niektoré príklady zo života.“
   </p>
   <p>
    *
   </p>
   <p>
    Jedna chudobná ženička, ktorej celý majetok záležal z jednej kravičky, predesená
         pribehla k sudcovi volajúc:
   </p>
   <p>
    „Beda, prebeda! Vaša krava preklala moju kravu!“
   </p>
   <p>
    „Hia, duša moja, kto môže z toho, je to náhoda, a krem toho učinilo to nerozumné hovedo,
         a viete, že pre kravy nie sú ešte usporiadané školy, v ktorých by sa naučili tomu
         ,nezabiješ‘.“
   </p>
   <p>
    „Tak je, pane! Ale odpusťte, pomýlila som sa, moja krava preklala vašu.“
   </p>
   <p>
    „Hohó, dušička moja, zaplatíte škodu, veru tak, prečo držíte takého diviaka, alebo aspoň
         mali by ste jej rohy odpíliť, však viete, že majiteľ zodpovedný je za svoju lichvu, lebo
         inak by nás všetkých kravy poklali.“
   </p>
   <p>
    Dictum, factum, ženička kravu zaplatila.
   </p>
   <p>
    *
   </p>
   <p>
    Ešte ostrovtipnejším dokázal sa byť nasledovný sudca.
   </p>
   <p>
    Prišiel k nemu žalobník, porozprával mu svoju sťažnosť. Sudca prechodil sa po izbe na
         chrbte so založenými rukami, lež tak, že dlaň otvorená bola, pritom pozorne načúval.
   </p>
   <p>
    „Priznám, pane,“ riekol sudca, „že tú vašu záležitosť nechápem.“
   </p>
   <p>
    Žalobník opäť všetko podrobne vyrozprával, ale sudca nevedel pochopiť vec.
   </p>
   <p>
    Až konečne klient spozoroval otvorenú dlaň, siahne rukou do vačku, vytiahne za hrsť
         dukátov a vloží do otvorenej dlane.
   </p>
   <p>
    „Aha,“ zvolal sudca, „teraz som už pochopil vec.“
   </p>
   <p>
    Rozumie sa, že žalobník pravdu mal.
   </p>
   <p>
    *
   </p>
   <p>
    „Ale to sú maličkosti,“ pokračoval môj mudrc, „ale krásne vám je to u nás, ako sa
         uskutočňuje to pravidlo štátnikov: štátne blaho, najväčší zákon.“
   </p>
   <p>
    „A čo ráčite pod štátnym blahom rozumieť?“
   </p>
   <p>
    „Čo iné, než vlastenectvo.“
   </p>
   <p>
    „Áno, vlastenectvo, aby každý občan miloval svoju vlasť, plnil zákony, platil dane,
         napomáhal osvetu a vzdelanosť, popri tom hmotný dobrobyt, trval v pokoji a v svornosti so
         spoluobčanmi, konečne v čas potreby udatne bojoval za vlasť!“
   </p>
   <p>
    „Ha, ha, ha!“ rozosmial sa z chuti môj mudrc. „Tak by náš mesiac bol štátom ako sú iné
         štáty. U nás je vlastencom ten, kto tú najväčšiu obeť činí, a to nie hmotnú, ba opačne
         hmotnú odmenu vezme, jestli zaprie svoju národnosť. Môže u nás rabovať, vraždiť, luhať,
         smilniť, daň neplatiť, korheľovať, loptošovať, to všetko zahladí kvákanie a vyznanie toho,
         že samospasiteľné vlastenectvo je kvákanie.
   </p>
   <p>
    A práve preto, najznamenitejší vlastenci sú nie rodom vrany, ale straky, vrabce, kuviky
         a bohvie akí odkundesi, ktorí skade ruka, skade noha votreli sa na náš mesiac. Vidíte,
         pane, aj ja som bol kukučkou, a stal som sa vlastencom, takže kvákam odušu, k tomu vydal
         som spisy, že po potope, ktorá na mesiaci bola, vrana prvá kvákala a priniesla do korábu
         ratolesť. Pravda, tomu ani sám neverím, ale mi je dobre, vyberám v hodnostiach ako v
         hnilých hruškách. A predsa, pomyslite si, nájdu sa tak nezmyselní, ktorí vzdorujú tomu
         štátnemu blahu.
   </p>
   <p>
    Napríklad holuby, a to poznáte, že sú inak pokorní a pokoj milujúci vtáci, založili
         ústavy, v ktorých sa cvičili v kvákaní, ale pritom pestovali svoje tubúk, tubúk, hrkútanie.
         Lež čo sa stalo? Na vranu premenený dudok stal sa udavačom, všetky pravomocnosti vyzval, že
         holuby protivlasteneckého ducha pestujú a rozširujú, chystajú odboj, vyzývajú všetky holuby
         Urana, Jupitera, Saturna, aby prileteli a opanovali mesiac a úbohé vrany na jeden obed
         zjedli. No, vznikla z toho šarapata. Bývalé vrabce najviac čvirikali, pripojili sa k nim
         netopiere, jastraby, až konečne tie biedne ústavy rozprášili, ad maiorem kvákaniu gloriam.
    <sup>
     [
     <a class="footnote" href="#ftn.id2581916" name="id2581916">
      21
     </a>
     ]
    </sup>
    Ináče ľutujem to úbohé, ani žlče nemajúce vtáctvo, ale kto môže z toho, keď sa
         dopúšťajú protivlasteneckého ducha, lebo jeden holub keď vraj kvákať musel, pyštek si vodou
         oplákol, a na ruku idú cudzozemským holubom.“
   </p>
   <p>
    „A či to vskutku dokázané je, že by tí svoj hlas pestujúci, a pritom dľa krajinských
         zákonov spravujúci sa vtáci, v pomere stáli s cudzozemskými?“
   </p>
   <p>
    „Ach, to veru nie, a je to len vymyslená príčina, ako ten vlk ovcu napadol, že mu múti
         vodu, vzdor tomu, že ovca dole nižšie pila, a k nej od vlhka voda tiekla. Lež vidíte, aj to
         má svoje odôvodnenie, ako aj pri tom vlkovi, lebo keď sa mu ovca prosila; vĺčku milý,
         nechaj ma pri živote! Odvetil vlk: vidíš, ovečka milá, ty si slabá, ty sa nemôžeš obrániť,
         a práve preto ja dobre mienim s tebou, zjem ťa, a tak budeme obaja silní. V politike to
         nestojí, aby baran zostal, aj vlk bol sýty.“
   </p>
   <p>
    „Ojže vás, aj s vašou politikou!“ myslel som si, ale pritom mlčal, aby som ešte viac
         počuť mohol.
   </p>
   <p>
    Docielil som to, čo som chcel, môj mudrc asnáď v tej mienke, že ja obdivujem ich fígle,
         rozprával s najväčšou ochotou. Na moju otázku čo k tomu obecná mienka a či majú
         časopisectvo, rozpriadol sa nasledujúci rozhovor.
   </p>
   <p>
    „Časopisectvo máme, a to tvorí obecnú mienku. Bola doba, keď časopisectvo bolo v rukách
         najvzdelanejších a najvýtečnejších mužov. Pravda, písalo sa na ten čas bezplatne, a za
         veľkú česť bolo pokladané žurnalistom byť. Časopisy zvolili si za heslo: zásady! Udatne,
         ale čestne bojovali proti, alebo za. No, na tento čas výtečnejší mužovia odstúpili od
         časopisectva, lebo naskytlo sa im iné pole činnosti, napríklad sťa otcom vlasti v
         krajinskom sneme, alebo stať sa úradníkom, ministrom, hodnostárom vo verejnom živote, a
         denná spisba padla do rúk rozličného druhu a rázu ľuďom, a stala sa ona obchodom s tým
         veľmi praktickým heslom: „kde vietor, tam plášť“. Najhlavnejší činitelia dennej spisby sú
         Izmaeliti. Bol to ľud potlačený, ale vždy prefíkaný a životaschopný, zatiaľ čachril kým
         nezbohatol a pri všetkej potlačenosti, vždy si vedel peniazmi v smerodajných kruhoch vplyvu
         nadobudnúť. Keď straky panovali a rapotali, väčším dielom aj oni v dome a verejne rapotali.
         Teraz keď kvákať treba, pravda divne, ale s celou dušou kvákajú. Toto pokolenie opanovalo
         časopisectvo. Holobradkovia obratne píšu za peniaze. Ctihodným mužom na cti strhať,
         výtečníkov špinou a blatom zahádzať je ich najmilšia chúťka, a to podľa toho, kto lepšie
         platí.“
   </p>
   <p>
    „Nuž a či to trpí obecenstvo?“
   </p>
   <p>
    „Pravdaže trpí, ba čo viac, časopisectvo dáva smer. Keď pán dudok začal alarmovať proti
         holubom, všetky časopisy ako na komandu trúbili, bubnovali a docielili to, že aj
         rozumnejší, vážnejší a krkolomnú politiku neodobrujúci mužovia mlčali a dopustili
         prenasledovať ústavy, a vládu k tomu prinútili, aby ich zakázala. Tak sa zdá, že vás toto
         zaujíma, a tak môžem vám jedno druhé zdeliť o našich časopisoch jak velikou šikovnosťou
         vyznačili sa, práve v prv spomenutej otázke.“
   </p>
   <p>
    „Prosím úctive, ráčte pokračovať!“
   </p>
   <p>
    „Jeden z najhlavnejších denníkov je
    <span class="emphasis">
     <em>
      Vlasť
     </em>
    </span>
    , časopis to
         slobodomyseľný, napríklad v národnostnej otázke vypovedal zásadu: „na politickom poli nič —
         na kultúrnom všetko.“ Oj ale, čítali by ste terajšie čísla tej liberálnej
    <span class="emphasis">
     <em>
      Vlasti
     </em>
    </span>
    , ako dopúšťa pole kultúry nekvákajúcim národom, ako sa
         zasadzuje za ústavy osvety a vzdelanosti. Všetkým vynikajúcim dala by krky vylámať. Je to
         na mesiaci moderný liberalizmus.
    <span class="emphasis">
     <em>
      Hlavnieho mesta denník
     </em>
    </span>
    , stará to
         tetka slávne panujúcej vlády, roztrubovala a schvaľovala zlaté slová mudrca vlasti: že
         mládež najlepšie môže sa vzdelať v tej reči, ktorú najlepšie pozná, a tak v materčine. A čo
         teraz? Počiatkom bola miernejšia a radila nechať živoriť národnostným ústavom, lež na súbeh
         ich vyzvať a postaviť pri a podľa nich štátne, dobre zriadené. Konečne sa aj pani tetka
         rozkrákorili, a len tak klebetiť ráčia, ako iné časopisy. Prúdom moderného časoducha vedená
         privoláva
    <span class="emphasis">
     <em>
      pereat
     </em>
    </span>
    všetkému, čo nekváka.
    <span class="emphasis">
     <em>
      Kvákačia
            politika
     </em>
    </span>
    pri svojom vzniku pretiahla národnostným stránkam medový motúz cez
         ústa, keď zvolala: aká to malichernosť od vlády, rozdráždiť národnosti! A teraz? Alto
         supercilio rozpráva: demokratická vláda nie je dosť silná na uzde držať nespokojné
         národnosti, ale my, veľmoži, povolaní sme konpeškovať nespokojníkov. Lež dosť na ukážku,
         lebo veď v podobnom smere píšu všetky malé i veliké, závažné a nepatrné časopisy, ešte len
         aj stračie. Napríklad
    <span class="emphasis">
     <em>
      Handlbus
     </em>
    </span>
    , medzítko to obchodníkov, handlerov,
         zvlášť Izmaelitov, rapoce za kvákanie, lebo darmo je, to donáša groše. Predsa nemôžem
         zamlčať, aby som vám nepripomenul jeden šialený časopisíčok, ktorý si tým vydobyl povestné
         meno, že špintá do svojho vlastného hniezda. Zvolili si to krásne meno
    <span class="emphasis">
     <em>
      Edešik
     </em>
    </span>
    a chce dokázať, že čierne je biele, okrúhle štvorhrané, že
         mesiac stojí a slnko koluje.“
   </p>
   <p>
    „A či sú ľudia, ktorí zveria takým blúzninám?“
   </p>
   <p>
    „Horkýže sa nájdu! Učinili pokus v blázninci rozširovať tento časopis, aby aké také
         obecenstvo mal, lež aj tam ho vysmiali?“
   </p>
   <p>
    „Nuž a prečože ho podporujú?“
   </p>
   <p>
    „Vidíte, ein jedes warum, hat sein darum.
    <sup>
     [
     <a class="footnote" href="#ftn.id2582164" name="id2582164">
      22
     </a>
     ]
    </sup>
    Vranám to vhod príde odvolávať sa na tento časopis, sťa na verejnú mienku
         holubov, a to sú kuvici.“
   </p>
   <p>
    „No dobre, ale iste vláda nevšíma si kuvičí hlas?“
   </p>
   <p>
    „Pravdaže nie, ale no použije. Financie sú veľmi rozcapartené, nespokojnosť je
         všeobecná, a tak treba bolo čo to predstaviť občanom, aby nevolali: panem circenses.
    <sup>
     [
     <a class="footnote" href="#ftn.id2582190" name="id2582190">
      23
     </a>
     ]
    </sup>
    Napríklad, jeden chudobný človek mal viac detí, a tie deti tú planú obyčaj
         mali, že keď boli hladné, pýtali jesť, a rodičov často postretol ten malheur, že nebolo
         chleba v dome. Nuž čo vykonal, keď deti mraučali? Mal on jedného maľovaného pajáca, tohoto
         vybral z truhlice, a ukazoval ho deťom, aby ich myseľ od chleba odstránil. Hľa, hľa, deti
         moje, či vidíte tohoto panáka, ten nepýta chleba, a deti začas mlčali. Nuž ten
    <span class="emphasis">
     <em>
      Edešik
     </em>
    </span>
    je taký pajác v rukách vlády, kedykoľvek zjavuje sa
         nespokojnosť. Dosť na tom, že z tohoto všetkého, môžete sa presvedčiť aké životaschopné je
         naše časopisectvo na mesiaci, a že my zaslúžime si pozornosť celého sveta, lebo mesiac je
         koruna všetkých štátov.“
   </p>
   <p>
    Vtom zaspieval kohút, pravda nie kikirikí, to by bolo protivlastenecké, lež kva-kva-kva!
         Mňa to upozornilo, že skoro bude ráno. Tušil som, že aj môj mudrc milerád by učinil
         rozhovoru koniec, ale moja zvedavosť prekročila medze zdvorilosti a nútil som ho, aby čo
         ako stručne poučil ma o cirkevných veciach. Na to on len tak v krátkosti riekol:
   </p>
   <p>
    „O tom by vám mnoho, veľmi mnoho mohol rozprávať, ale krátkosť času nedopustí. Vzdor
         tomu, predsa koľko-toľko. U nás sú rozličné cirkvi, ktoré predtým boli sväté ústavy viery,
         lásky a nádeje, aby tu fedrovali mravnosť, pokoj srdca, a nádej blaženej večnosti. Lež
         staré veci pominuli a nové nastali. Tie staré veci, jestliže chce použiť obecný ľud, nechže
         si ich má, ale vzdelanejší toho nepotrebujú.“
   </p>
   <p>
    „A tak vystúpili z cirkvi, a neberú podiel v jej záležitostiach?“
   </p>
   <p>
    „To ako vezmeme. Kedykoľvek dá sa cirkev v politických záležitostiach použiť, všetci sú
         cirkevníci. Nie dávno držala jedna cirkev všeobecný rákoš, jednalo sa tam o holubičích
         ústavoch, nuž čo sme tam videli? Nával veliký! Ľudia, ktorí babku neobetovali na cirkev a
         školy, papuľovali sťa patróni. Tam sa dostavil papagáj s divotvorným svojím nosom, a rečnil
         sťa úd cirkvi, vzdor tomu, že pred pár rokmi sám verejne, v podobnom cirkevnom sneme
         vyznal, že je on extra ecclesiam. Tam sa rozhadzoval Tvrdý Jakubko sťa cirkevní predstavení
         a tvrdil, že vierovyznanie je šuviks proti vlastenectvu, záležajúce v kvákaní, pekná to reč
         od slobodného murára. Bolo vám tam slobodných murárov kopa, ktorí nie stavať, ale rúcať
         prišli ústavy osvety. Vtrela sa medzi nich aj jedna stará líška, ktorá vyznala, že si ona
         od rokov zuby ostrí na holubov. Sviatočná hába
    <span class="emphasis">
     <em>
      nedela
     </em>
    </span>
    , meno má
         stračie, pôvodom je holub, ale besná vrana kvákala keď holuby prirodzeným hlasom tubúkali.
         Bola radosť vidieť pohromade tých mnohých horlivých cirkevníkov, ktorí z púhej lásky
         kresťanskej spojovala všetkých, a milovali sa jeden druhého ako koza nôž. Nuž vidíte, či tu
         na mesiaci nieto rozumu! Oj veru jesto!“
   </p>
   <p>
    Vtom ožiarilo sa nebo, zazneli v mojich ušiach rozlične príjemné i nepríjemné hlasy,
         celé moje telo ako galvanickou mocou porazené sa strhlo oči otvorím, a čo vidím! Lúče
         vychádzajúceho slnca, telo moje na pohovke rozložené. Premýšľam o všetkom, čo som videl,
         počul a cítil, potom zvolal som sám v sebe: Ojže, Bože, ver že je to divný štát ten mesiac!
         Či to ozaj Hospodin dlho trpieť bude!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2581520" name="ftn.id2581520">
        20
       </a>
       ]
      </sup>
      <span class="emphasis">
       <em>
        ignota quantitas
       </em>
      </span>
      (lat.) — neznáme množstvá
     </p>
    </div>
    <div class="footnote">
     <p>
      <sup>
       [
       <a class="para" href="#id2581916" name="ftn.id2581916">
        21
       </a>
       ]
      </sup>
      <span class="emphasis">
       <em>
        ad maiorem gloriam (Ad Maiorem Dei gloriam)
       </em>
      </span>
      (lat.) — Pre
               väčšiu slávu Boha
     </p>
    </div>
    <div class="footnote">
     <p>
      <sup>
       [
       <a class="para" href="#id2582164" name="ftn.id2582164">
        22
       </a>
       ]
      </sup>
      <span class="emphasis">
       <em>
        ein jedes worum, hat sein darum
       </em>
      </span>
      (nem.) — každé prečo má svoje
               zato
     </p>
    </div>
    <div class="footnote">
     <p>
      <sup>
       [
       <a class="para" href="#id2582190" name="ftn.id2582190">
        23
       </a>
       ]
      </sup>
      <span class="emphasis">
       <em>
        panem circenses (panem et circenses)
       </em>
      </span>
      (lat.) — chlieb a
               cirkusy
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2582318">
       </a>
       Maškarný bál
      </h2>
     </div>
    </div>
   </div>
   <p>
   </p>
   <p>
   </p>
   <p>
    Hurá! Nebojme sa! Nedajme sa! Zabavme sa! Smiechom porazme potvory, nie sú hodné, aby
         sme vážne bojovali s Don Quichotami. Ešte len aj zábavy naše sú šľachetnejšie, lebo
         nepotrebujeme červíčka svedomia liekom dočasne umoriť.
   </p>
   <p>
    A aká zábava je na rade? Maškarný bál, lebo ten predstavuje v malom celý svet a je
         vernou fotografiou skutočnosti.
   </p>
   <p>
    Zaujímavé sú v maškarnom bále aj jednotlivé osobnosti, lebo často vyobrazujú osobu v jej
         prirodzenosti, ale ešte zaujímavejšie sú zdarne prevedené zoskupenia. No viďme niekoľko
         exemplárov jedného aj druhého druhu.
   </p>
   <p>
    Zastúpené sú všetky národnosti a idú v jednom kruhu; hegemoniu predstavujúci sedí hrdo
         na koni so zástavou s nápisom „rovnoprávnosť a voľnosť“ a rovno drží k jednej paničke,
         ktorá na pártici má to významné slovo napísané „Maďária“. Za ním tíško kráčajú putom
         okovaní spoluobčania. Nesú potravu, obete tej paničke, niektorí aj seno a obrok vranému
         koníčkovi, a aby sladký pokoj trval medzi nimi, aby ani len rečou neublížili jeden druhému,
         všetkým vyrezali jazyky, takže aj Hospodina nie slovom a jazykom, ale duchom a
    <span class="emphasis">
     <em>
      pravdou
     </em>
    </span>
    budú oslovovať.
   </p>
   <p>
    Trubač zatrúbi a sprievod sa rozpŕchne. V okamihu zjaví sa druhé zoskupenie. Minerva sa
         predstaví a sadne na kreslo, nosiac na hlave alabastrovú nádobu, v ktorej utešeným plameňom
         horí olej
    <span class="emphasis">
     <em>
      osvety
     </em>
    </span>
    a
    <span class="emphasis">
     <em>
      vzdelanosti
     </em>
    </span>
    . Prichádzajú
         jednotlivci, aby jej poklonu učinili a zapálili si kahance osvety, lež napadne ich ražňami
         ozbrojená zberba, povyráža trpké kahance, na konce ražňov napichnú slaninu a chlieb, aby na
         počesť Minervy na tom plameni osvety
    <span class="emphasis">
     <em>
      žiarili hrianky
     </em>
    </span>
    a tak učinili
         magnum aldomáš, s červeným vínkom, ktoré aj Minerva dum quando užíva, aby sa zápal osvety
         omni modo roznecoval.
   </p>
   <p>
    Trubač zatrúbi a sprievod sa rozpŕchne. Vyvolený ľud boží sa predstaví. Horkýže
         predstaví, lež skáče, behá. Tableaux nemohol nemým zostať, lebo vyvolený ľud boží s nohami,
         rukami do pohybu doniesol aj jazyk. Jedni z nich naškľabovali sa, druhí jazyky vyplazovali
         a niektorí kričali: et cum spiritu tuo, aj veru nie! ale s árendášovým špiritusom.
         Obecenstvo sa chutne, ale chutne smialo, niektorým sa už gombíčky a háčiky trhali na
         prsníku. Krik, lomoz a smiech tak veliký, že hlas trúby sotva bolo počuť, a zjavil sa nový
         výstup. Muži rozličného stavu a druhu s mlynárskym mlačkom a varecou. Na čele skupiny chlap
         s nosiskom, sťa na semä nechaná uhorka, myslel by si, že je náčelnica, a ono je nosisko v
         celej svojej prirodzenosti. Tam vidíme aj Jakubka v bekeši, ktorý predstavuje žabu,
         natoľko, že sa nadúva. Všetci títo majú stavať chrám humanity a osvety, lež nie na
         základnom kameni kresťanstva, ani nie na základe Petrovom, ale na ľudskom rozume a na
         citoch srdca. Kto stavať chce, ten musí driev rúcať, tak aj títo páni oboria sa na všetky
         staroveké chrámy humanity, osvety a mravnosti. To len náhoda, že slovenské gymnáziá im v
         ceste stáli. Podobnou horlivosťou boli by rúcali aj sväto-štefanský kostol vo Viedni, keby
         certum quoniam nebolo v ceste. A kedyže budú stavať tie chrámy osvety a humanity? Hia, kde
         materiálu niet, tam nemôž budovať, a vždy je ľahšie jestvujúce rúcať než znovu postaviť.
   </p>
   <p>
    Trubač zatrúbi a nový výstup sa predstaví, pravda nie tak solidný ako predošlý, ale tým
         zaujímavejší, taliansko-španielska to komédia. Direktor bandy Radovano, dobre zamaskovaný
         harambaša. Nie od uší, ale od nosa začal šedivieť, a tomu nie div, lebo je to nie žart,
         direktorom byť komediantov, ktorí by jedným „šanžé marš“ tri milióny chceli uvrhnúť
         novomódnemu Molochovi do hrtana. Často musel on dlhým krútikom-chvostíkom mrdať, pod
         baldachínom za biskupom od Ipľa luteránskou vierou chodiť, kým si vydobyl direktorstvo. Za
         ním poskakuje poddirektor, v ruke má kocár, ktorého rúčka perlami je vybíjaná, keď pukne
         kocárom, vyskočia opice. Milé to zvieratká! Rozličnej srsti, ale všetky rovno vyskakujú,
         ako by ich jedna mater mala. Opičiarstvo na taký stupeň dokonalosti doniesli, že aj noviny
         píšu. No nachádzajú sa opice, ktoré svoju politickú múdrosť z tohoto jediného prameňa
         čerpajú. Ťahajú za sebou na saniach vypchatého medveďa a divákom dávajú znamenie, že táto
         severná potvora každú opicu zhltne, ale vraj oni držia ju reťazou na uzde. Dráždia
         medeveďa, ale ten sa nepohne. Do hroma! Ešte konečne zvie publikum, že to všetko je komédia
         za groš, ktorý poddirektor prijíma a ním kŕmi svoje opice.
   </p>
   <p>
    Obecenstvo začína netrpezlivé byť, zvlášť mládež obojého pohlavia mileradi by už nohy do
         pohybu doniesli. Oj, tie podošvičky svrbia, keď hudba zaznie. Len o trochu trpezlivosti
         prosíme, posledný výstup nasleduje — a potom dolu s maškarami, a s celou chuťou sa do
         tanca, až do bieleho rána!
   </p>
   <p>
    Pán Jagelodedinský predstaví sa.
   </p>
   <p>
    Okále má ako sudisko z Krupinskej sudodielne, takže všetko vidí od Karpatov až po
         Adriatické more. Uši má Midasove, ktoré počujú každé vykanie a každý šepot slovenský, len
         jedno nechcú počuť: to vzdychanie verných vlastencov nad krivdou slovenskej národnosti
         činenou. Ruky jeho zasahujú ku dverám rodoľubov. A či je to možné? Ach, áno! Farizejovia a
         zákonníci uplatili Judáša. Strieborné, čo sa s nápisom „Zehn Gulden“, otvárajú aj
         najsúkromnejšie izbietky pokojamilujúcich občanov. Zberba jeho inkviruje protivlasteneckého
         ducha, keď ho nenájde, utvorí si ho, a tak zavďačí sa vlasteneckým daríkom. Medzi týmito
         vidíš ľudí rozličného druhu a stavu. Kňazov s tabličkami a so štolou, alebo infulou.
         Učbárov, učiteľov, notárov, slúžnych, veľkomožných, osvietených, s maškarami a bez maškár,
         s presvedčenia a bez presvedčenia, za česť, kríž, hodnosť a peniaze, často z nenávisti a
         osobnej pomsty. Lež bije dvanásta hodina, dolu s maškarami! Po dvanástej nie je voľno
         náličnicu zadržať. Zo všetkých strán hrmí slovo: dolu s maškarami a tie nechcú rozlúčiť sa
         s tvárou. Veru nie, lebo sú to maškary, nie rukou ľudskou urobené, ale sú skutočným
         biľagom, novomódneho bludného vlastnenectva. Nič to preto, príde leto, uschne blato, a ty
         gajdoš zadudaj, aby maškary spievajúc zatancovali!
   </p>
   <p>
    Geld ist hin, alles ist hin!
    <sup>
     [
     <a class="footnote" href="#ftn.id2582548" name="id2582548">
      24
     </a>
     ]
    </sup>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2582548" name="ftn.id2582548">
        24
       </a>
       ]
      </sup>
      <span class="emphasis">
       <em>
        geld ist hin, alles ist hin
       </em>
      </span>
      (nem.) — peniaze sú preč, všetko
               je preč
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2582564">
       </a>
       Z dolniakov
      </h2>
     </div>
    </div>
   </div>
   <p>
   </p>
   <p>
   </p>
   <p>
    Nabesedovalo sa už poslednie časy tak mnoho o tom milom „felvidéku“, čujte teda pre
         premenu niečo aj o „alvidéku“. Kto by bol veril, že sa ten „zabország“ takým chýrnym kedy
         stane, že sa všetci oň uchádzať, všetci si ho anektovať, a oň tak sa trhať budú. Náš milý
         „felvidék“, tá víla tatranská by si veru z tejto príležitosti bezpečne a celkom primerane
         zaspievať mohla tú prostonárodniu pesničku:
   </p>
   <p>
   </p>
   <p>
   </p>
   <div class="literallayout">
    <p>
     „I zhora, i zdola
     <br/>
     Každô na mňa volá,
     <br/>
     Jakoby každému
     <br/>
     Frajerôčkou bola.
     <br/>
     I zhora, i zdola
     <br/>
     Na mňa nevolajte,
     <br/>
     Chudobné som dievča,
     <br/>
     Len mi pokoj dajte!“
     <br/>
    </p>
   </div>
   <p>
   </p>
   <p>
   </p>
   <p>
    Ja chcem, aby náš horný vidiek mal pokoj, aby ho nik nebúril, lebo ináče bysťu prabysťu
         zvolám:
   </p>
   <p>
   </p>
   <p>
   </p>
   <div class="literallayout">
    <p>
     „Dupni nohou, zastaň seba,
     <br/>
     Umom abo — päsťou!“
     <br/>
    </p>
   </div>
   <p>
   </p>
   <p>
   </p>
   <p>
    Tisíc básnických citácií tisne sa mi na jazyk, dosť ale na tej: „Nehaňte ľud môj ústa
         nečisté!“
   </p>
   <p>
    Náš ľud je všade dobrý i nahor i nadol: len ho chráň Boh zvodcov. Pozrel som si ten
         pekný a bohatý ľud majetnej Békešskej Čaby. Tie úhľadné, čistotné i zvonku i vnútri domy
         jeho sú pravda pravou protivou našich hornovidieckych chalúp. I tam sa tie chalúpky čisto
         okalia, každú sobotu a pred každými sviatkami omažú, ale je to len hlina; na Čabe si
         spanilé panny svetlice penzlíkom spôsobne, rôznymi farbami vymaľujú. Obdivovať načim tú
         spôsobnú ruku jednoduchej dievky a preto keď na horniakoch spievame:
   </p>
   <p>
   </p>
   <p>
   </p>
   <div class="literallayout">
    <p>
     „Vari teba, dievča,
     <br/>
     Čerti maľovali,
     <br/>
     Že do tvojích líčok,
     <br/>
     Toľkej krásy dali!“
     <br/>
    </p>
   </div>
   <p>
   </p>
   <p>
   </p>
   <p>
    tak by som ja takej peknookej, bielolícej dolničke zanôtil:
   </p>
   <p>
   </p>
   <p>
   </p>
   <div class="literallayout">
    <p>
     „Vari ti anjelia
     <br/>
     Tú ruku vodili,
     <br/>
     Keď ťa chyžku šumne
     <br/>
     Maľovať učili.“
     <br/>
    </p>
   </div>
   <p>
   </p>
   <p>
   </p>
   <p>
    A keby ste videli takú čabiansku mladuchu, videli jej „štafírung“, jej rúcho, periny!
         Veru by ste prestali húsť tú starú:
   </p>
   <p>
   </p>
   <p>
   </p>
   <div class="literallayout">
    <p>
     „Bola to mladucha,
     <br/>
     Mala tá periny,
     <br/>
     Hej, štyri vozy tŕňa,
     <br/>
     Piaty hrachoviny!“
     <br/>
    </p>
   </div>
   <p>
   </p>
   <p>
   </p>
   <p>
    a vymenili by ste ju nasledujúcou:
   </p>
   <p>
   </p>
   <p>
   </p>
   <div class="literallayout">
    <p>
     „Bola to maducha,
     <br/>
     Mala tá periny,
     <br/>
     Z hodbábu a z kmentu —
     <br/>
     Z čistej páperiny!“
     <br/>
    </p>
   </div>
   <p>
   </p>
   <p>
   </p>
   <p>
    A šuhaji?
   </p>
   <p>
   </p>
   <p>
   </p>
   <div class="literallayout">
    <p>
     „Veselá to junač
     <br/>
     Ako jeden všetci; —
     <br/>
     Valaška im v pästi,
     <br/>
     Mentiečka na pleci!
     <br/>
     <br/>
     V nedeľu za rána
     <br/>
     Ide do kostola,
     <br/>
     Po obede v krčme
     <br/>
     Tancuje do kola.
     <br/>
     <br/>
     Podvečer dá zbohom
     <br/>
     Milej, kývne na ňu!
     <br/>
     Vyskočí na koňa
     <br/>
     A letí na taňu.“
     <br/>
    </p>
   </div>
   <p>
   </p>
   <p>
   </p>
   <p>
    Bol prvý (ba tretí!) — nie máj — ale jún, bol krásny čas, nie „hrdličkin“, ale
         „Hrdličkov“ zval ma preč z Čaby hlas. Ta zval ma aj spolu so statným Vojtechom cez vinice
         nadol, na tú roveň rozsiahlu, ktorej nedovidno oku. Keď dolniak príde na horniaky,
         teremtetuje, že „zase vrch“, zase „briežok“, zase „kopec“, zase „strmina“ a keď horniak ide
         na dolniaky, diví sa díva ako vo vyjavení, že zas rovina a len rovina a samá rovina. Ja
         tešil som sa, keď som zase po toľkých rokoch videl raz vodomar — jachali sme k nášmu
         Andrejovmu Vodomarskému, jachali na jeho sivých dolnozemských behúňoch a prijachali najprv
         na rovný Bánhedeš. Tam sme navštívili národnieho Simenona túžobne vyzerajúceho tú spásu
         národa. Ale aký výhľad jeho? Kol do kola zeleň; zelené, jarabé nádeje, podľa ktorých sa nám
         v tom svete nedeje; a nad ním modré nebo — viera to jeho i cieľ púti krížaplnej.
   </p>
   <p>
    Ján, syn jeho, velil vranky svoje priahať a pár milých rečí vrelé rukotisky — zbohom, ži
         rodina! — už sme zmizli boli v oblakoch prachových. Na Mezove Andrejov i s Paľkom zapustili
         koreň a kde maďarská Thalia bola hospodou a my sme strávili tri hodinky milé. Šumný park,
         drahocenná koniareň i kostra koňa Napoleonovho — zaslúži to vidieť; lež ani mne nie sú:
         „čriedy a bravy a koniarne ver nie národ!“ i tak hajde ďalej, hajde na Ambrozku, k živému,
         milému — kostrovi. Rodinka, kmotrovia, vždy ťa pekne príjmu, vždy pekne oslovia a nielen s
         cinkotskou, ale i s cinkotským si s tebou podvoria. A zas oblak pred nami, za nami; až
         Pitvaroš kynie s dobrými srdciami. Zelená besiedka, priateľský rozhovor, výborné vínečko, —
         to je tu farský dvor. Ale do paroma!
   </p>
   <p>
    Veď ja píšem v rýmoch! Čo div nadchnúť musia človeka toasty, ktoré nie vravené, čítané
         tu boli a ktoré povravel furták pri vínečku v samej dobrej vôli. U Andrejova milo i veselo,
         úprimne i pohodlne. Štepených krásnych ruží plno vôkol domu statných mužov, utešených ruží
         bieleho pohlavia plno v dome, plno vôkol stola. Ako mnoho má človek planých dní v živote,
         ako mu ho osláviť vie jeden jediný pekný, v rubom kole milých bratov a sestier strávený
         deň! Aká veľká patrí vďaka nášmu Andrejovi, keď on to tak vie spojiť, spolčiť bratov do
         bratského kola. Nás všetkých túžba tam verejne vyslovená bola, aby sme sa na rok opäť zišli
         takto. A kto by nevolil putovať radostne k zbratraným srdciam nás aj míle zeme, keď v ich
         spoločnosti ku bojom života tým trápnym tak milo kreje, tak mohutne sa otúži? Na brehoch
         Maruše, tej mutnej vodičky, pekné to tam mesto, majetný to tam ľud v slovenskom Nadlaku.
         Hla, tam „sporiteľňa“, čo si dobre stojí, úver má neporušený, keď v Makove mrzky
         závratnícky udrel do banky prask. Vkusný a veľký mestský dom, utešené, priestranné
         mestských notárov domy a byty, cirkevné nespomínam — však je to metropola!
   </p>
   <p>
    Ale všetko vám nevyklebetím, bo by som na rok nemal čo povedať a nám tam tak znelo to
         bratské lúčenie — že zas na takto rok, dá Boh — dovidenia!
   </p>
   <p>
    Dolnozemské mestá i osady, všetko seberovné akoby si len z oka vypadli. Kde Slovák a
         Maďar, býva tam čistota, záhrady, úhľadnosť, kde iní — tam nie tak! Cez také osady šlo sa
         cez Makov a Segedín! A v Segedíne — pri víne, bratia štyria si besedovali aj s jednou
         sestričkou. Čierny orol prijal nás do svojho lona a kým tam von lialo sa to tak zriedkavé
         nebeskej rosy požehnanie, my besedovali sme si ľúbo, výborne. Ako na pustine zelená oáza
         tak mi prichodila ctená Ollíkova rodina, ktorú som navštívil. A náš Ružobrežský? Tu držím s
         Jankom Kráľom: „za takých šuhajov dal bych dušu moju!“
   </p>
   <p>
   </p>
   <p>
   </p>
   <div class="literallayout">
    <p>
     „Kde si mutná Tisa
     <br/>
     Tak lenive plynie,
     <br/>
     Nám bystro bežal čas
     <br/>
     V starom Segedíne! —
     <br/>
     <br/>
     Šuhaji čo Hron, Váh
     <br/>
     Pili, i pri víne,
     <br/>
     Pri „halászlé“ svoji
     <br/>
     Boli — v Segedíne!“
     <br/>
    </p>
   </div>
   <p>
   </p>
   <p>
   </p>
   <p>
    Včas ráno o tretej letel s nami rušeň zo Segedína k Nagy K?rösu. Na tomže vlaku šiel
         minister Ristič na kongres do Berlína. Či spal tiež tak ako píšu o Petar Božovičovi s
         čižmami vo vozni a či „pasíroval potom pruskú hranicu v štrimfľach“ neviem: nepozerám na
         nohy a čižmy, ale na hlavu a tvár človeka!
   </p>
   <p>
    V Naď Kőrösi pozrel som si môjho Sama zatáraného. Požehnanú má rodinu — pravý maďar
         ember a to veru „talpra esett!“
    <sup>
     [
     <a class="footnote" href="#ftn.id2582947" name="id2582947">
      25
     </a>
     ]
    </sup>
    S celým učbárskym zborom sme sa v „népkerte“ výborne zabavili. I na fel — i na
         alvidéku môžme si my pekne rúče žiť pospolu, len by nám kadekto na veky nechal dobrú vôľu.
   </p>
   <p>
   </p>
   <p>
   </p>
   <div class="literallayout">
    <p>
     Nikdy Dunaj nepotečie
     <br/>
     Do lenivej Tisy;
     <br/>
     Koho akým pán Boh stvoril,
     <br/>
     Ten takým byť misí.
     <br/>
     <br/>
     Had sa plazí, orol bystrý
     <br/>
     V povetrí si lieta:
     <br/>
     Keď sme raz tu, milujme sa,
     <br/>
     Na to dal Boh sveta!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2582947" name="ftn.id2582947">
        25
       </a>
       ]
      </sup>
      <span class="emphasis">
       <em>
        talpra esett
       </em>
      </span>
      (maď.) — z jedného kusa
     </p>
    </div>
   </div>
  </div>
 </body>
</html>
