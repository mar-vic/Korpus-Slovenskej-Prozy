<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2523399">
       </a>
       List Jánovi Gáberovi
      </h2>
     </div>
    </div>
   </div>
   <p>
   </p>
   <p>
   </p>
   <p>
    <span class="emphasis">
     <em>
      (Vo Sv. Jáne 9. VII. 1845)
     </em>
    </span>
   </p>
   <p>
   </p>
   <p>
    Duša moja!
   </p>
   <p>
    Nejeden raz už zavial vetríček z mojej strany do Tvojej ta ku Tebe, nejeden raz sa on už
         navrátil nazad od Teba ku mne a donášal obapolné pozdravenia duší večnou harmóniou srdca
         spojených, jednou myšlienkou a jedným citom nadchnutých. Počul som, počul som ja o Tebe od
         Lajka nášho, keď som bol v Levoči, ba i včera, keď ma on s Francom
    <sup>
     [
     <a class="footnote" href="#ftn.id2523439" name="id2523439">
      1
     </a>
     ]
    </sup>
    na jednu hodinku navštívil, počul som i od Hroboňa Samka a čítal som Tvoj
         lístok, čo si mu písal a večne som sa zaradoval nad túžbou Tvojou za mnou. Vídam Ťa ja,
         duša moja, často tiež očami duše mojej, pozerám Ti do srdca Tvojho, do duše Tvojej a tak
         zanáram zrak môj hllboko-hlboko do vnútorností Tvojich, lebo koľkokoľvek na Teba myslím,
         vždy mi zíde na rozum: „Ja o twojej kochanke, ty mnie mówisz o mojej.“
    <sup>
     [
     <a class="footnote" href="#ftn.id2523459" name="id2523459">
      2
     </a>
     ]
    </sup>
    Vídavam ja Teba, ako s hlavou zvesenou, oči rukami zakrývajúc, ležíš na lenoške
         vystretý a myšlienkou zalietaš do okrajov tých, za ktorými duša Tvoja sa nesie — ktoré sú
         teraz pre Teba krajinou večnej nádeje a smútku — smútku synovského. Viem sa ja vložiť do
         duše Tvojej, do toho ohniska citov búrlivých, citov večných, viem si myslieť a predstaviť
         si tie kontrasty, ktoré v ňom burácajú ako vulkány preplnené ohňom — ach, však to aj so
         mnou lepšie nejde.
   </p>
   <p>
    Ty si utratil otca — on je mŕtvy a smútiš za ním; ja som utratil priateľa — on je živý a
         ja smútim za ním. Tvoj otec Ťa požehnal a vyronil slzu za Tebou, skrútil očami
         uhasínajúcimi v tie strany, kde si sa nachádzal Ty, syn jeho drahý, a vzdychajúc za Tebou,
         ducha vypustil. Môj priateľ žije a sám mi vypovedal všetko-všetko, čo nám sväté bolo,
         preč-preč za hory, za doly ma odstránil od seba. Teba začiahol plameň milosti a urobil
         prsia Tvoje oblakom striel a hromov plnými, ktoré do Teba ráňajú, dušu Tvoju ohňom a
         železom prenikajú — ah, i so mnou sa to stalo a dávno-dávno, že už ani myseľ čas ten
         nepamätá, kedy sa to stalo, ani srdce necíti, ani pamäť nerozpamätá: Ty dokonávaš beh
         svojho v cudzine prebývania a čerstvá nádeja preráža i smútok Tvoj, lebo čo deň, to sa úfaš
         byť bližšie k pokladu Tvojmu, k pokladu, za ktorým celá postať Tvoja túži, ktorá celý život
         Tvoj iste urobí krajším nad žiaru slnečnú. A ja, chudák? — Dávno som prišiel z cudziny —
         videl som a v duši nastala noc večná, lebo sa nikdy nenavrátim, nikdy nezískam to, čo by
         uspokojilo srdce moje, a ono nechce — nechce zabudnúť — nemôže — Pomysli, ako si
         šťastlivejší odo mňa.
   </p>
   <p>
    Budeš čakať, aby som Ti dačo o našich veciach písal? Ach, nie, to ja neurobím; nač nám
         to všetko, keď sa my dvaja spolu zhovárame? Budem Ti písať len o sebe a o Tebe? Ale čo? Zas
         len expektorácie? Či to svet ľudí takých neznevažuje? Aj áno — ale srdce také, ako je
         Tvoje, nájde v nich potešenie, nájde pastvu pre dušu svoju, lebo sa ono v nich ako v
         zrkadle samo vidí — žiali a smúti v zármutku duše spriaznenej, umýva sa slzami druhého,
         chová sa vzdychaním priateľa, napája sa túžbami srdca známeho, srdca, ktoré s ním súzvučí
         melódiou večnou.
   </p>
   <p>
    No kdeže začať? Veď som už skoro začal i dokonal. Moje prešporské prebývanie, o ktorom
         si si Ty vyžiadal, aby som Ti písal, ma nič-nič ďalej nepriviedlo, ako som bol predtým.
         Zanechal som ho bez nádeje, bez výhľadov naveky. Neviem, či sa kedy ta navrátim, a nemôžem
         naň zabudnúť; a hoc i pamäť i fantázia mi nedostačuje na predstavenie jej obrazu (bo si ju
         na žiaden spôsob ani teraz predstaviť neviem), predsa aspoň sny majú útrpnosť so mnou a
         ukazujú mi ju ako modlu dáku, ktorá je známa srdcu môjmu. — Do Prešporka ku Štúrovi
         nepôjdem. Pomysli si, on ma sám od seba odstránil — ba sa dobre ani so mnou nezhováral; a
         keď som odchodil, nuž mi hovoril: „Mal som vám mnoho-mnoho a veľké veci zveriť, pozoroval
         som vás, ale spoznal som, že ste na to neboli spôsobný. Píšte mi, kde sa podiete“ atď. Nuž
         dobre teda, ja som u svojich rodičov a rád by som čo skorej preč odísť. Triafalo sa mi s
         pedagógiou, ja ale pôjdem do Štiavnice, ba radšej na Vindšachtu pri Štiavnici z ohľadov
         Tebe iste známych. Peňazí tam nieto, len 500 zl. … ale vieš, čo tam mám? — Tomášek
    <sup>
     [
     <a class="footnote" href="#ftn.id2523523" name="id2523523">
      3
     </a>
     ]
    </sup>
    z Levoče neodchádza a tak je zo všetkých mojich levočských plánov nič. Musíme
         čakať. Janko môj, keby som sa bol dakde dostal, bol by som si Teba k sebe vzal a boli by
         sme si rozprávali — „ja o twojej kochanke, ty mnie mówisz o mojej“ a boli by sme si tak
         ťažkosti z pŕs našich jeden druhému nakladali, lebo, ver mi, duša trpiaca nemá väčšieho
         obľavenia, ako keď vidí, že jesto pri nej druhá duša trpiaca, ktorá jej rozumie, ktorá
         objíma bolesť cudziu útlosťou a vierou svojou. Ja nemám nikoho-nikoho okolo seba; a veď
         kohože som mal aj predtým? Hádam Teba a svojho Julka a svoju fantáziu, ktorá ma často
         počúvala hovoriaceho ku nej.
   </p>
   <p>
    Povedz Júliusovi, že som písal jeho p. otcovi, ba i odpoveď na môj list dostal, kde mi
         jeho p. otec píše, že mi vraj Július tiež bol dačo napísal. Ja som žiadneho listu nedostal.
         Musel sa na pošte stratiť. Povedz mu teda, aby písal dačo, pokiaľ som doma, že ho prosím o
         to. Píš mi i Ty, duša moja, a požaluj sa mi, obľahči srdcu svojmu a vedz, že Ti nik tak ako
         ja nerozumie. — Včera bol Franco s Lajom u mňa, Franco Ťa tiež žiada, abys’ mu do Hnúšte
         písal.
   </p>
   <p>
    Poslal už Hoznek
    <sup>
     [
     <a class="footnote" href="#ftn.id2506443" name="id2506443">
      4
     </a>
     ]
    </sup>
    peniaze? Keď som bol uňho, nuž mi sľúbil, že pošle i svoj dlh Lippertovi,
    <sup>
     [
     <a class="footnote" href="#ftn.id2506461" name="id2506461">
      5
     </a>
     ]
    </sup>
    aj mojich 25 zl. Semianovi.
    <sup>
     [
     <a class="footnote" href="#ftn.id2506470" name="id2506470">
      6
     </a>
     ]
    </sup>
    Ak neposlal, píš mi i to, lebo by ma mrzelo, aby Diviš mal ťažké srdce na mňa,
         bo som ja všetko urobil. Ak neposlal, tak povedz Divišovi, ktorého pozdravujem, že požiadam
         Štúra, aby mu ich v Prešporku vyplatil. Abys’ vedel, ako ja stojím, prepisujem Ti tu jednu
         z mojich básní — neukazuj ju nikomu — a prosím Ťa, pošli mi i Ty jednu alebo druhú z
         Tvojich, bo mňa to veľmi interesuje. Moje náhľady o básnictve sú teraz celkom iné ako
         predtým. Keď budeš tu i tu dumávať o svojej M., spomeň si Ty i na Tvojho, Teba milujúceho
   </p>
   <p>
    Jana
   </p>
   <p>
   </p>
   <p>
    Pozdravuj môjho Júliusa, všetkých našich, i Harteka i Natorpa(?) i Šmidáka.
   </p>
   <p>
    List Ti posielam o päť dní neskorej, ako je písaný, ergo 9. červenca.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2523439" name="ftn.id2523439">
        1
       </a>
       ]
      </sup>
      <span class="emphasis">
       <em>
        S Francom
       </em>
      </span>
      — Jánom Franciscim
     </p>
    </div>
    <div class="footnote">
     <p>
      <sup>
       [
       <a class="para" href="#id2523459" name="ftn.id2523459">
        2
       </a>
       ]
      </sup>
      <span class="emphasis">
       <em>
        „Ja o twojej kochanke“
       </em>
      </span>
      atď. (poľ.) — Ja hovorím o tvojej
               milej, a ty mne hovoríš o mojej.
     </p>
    </div>
    <div class="footnote">
     <p>
      <sup>
       [
       <a class="para" href="#id2523523" name="ftn.id2523523">
        3
       </a>
       ]
      </sup>
      <span class="emphasis">
       <em>
        Ján Pavel Tomášek
       </em>
      </span>
      (1802 — 1887) — buditeľ, činný aj
               literárne, učil na levočskom ev. lýceu dejepis, rečníctvo a niekoľko jazykov
     </p>
    </div>
    <div class="footnote">
     <p>
      <sup>
       [
       <a class="para" href="#id2506443" name="ftn.id2506443">
        4
       </a>
       ]
      </sup>
      <span class="emphasis">
       <em>
        Ján Hoznek
       </em>
      </span>
      — patril medzi slovenských študentov, ktorí
               študovali v Halle vtedy, keď tam bol aj Kalinčiak (1843 — 1845). Hoznek bol neskoršie
               ev. farárom v Jelšave.
     </p>
    </div>
    <div class="footnote">
     <p>
      <sup>
       [
       <a class="para" href="#id2506461" name="ftn.id2506461">
        5
       </a>
       ]
      </sup>
      <span class="emphasis">
       <em>
        Lippert
       </em>
      </span>
      — kníhkupec v Halle
     </p>
    </div>
    <div class="footnote">
     <p>
      <sup>
       [
       <a class="para" href="#id2506470" name="ftn.id2506470">
        6
       </a>
       ]
      </sup>
      <span class="emphasis">
       <em>
        Semian
       </em>
      </span>
      — alebo Ľudovít Semian (1819 — 1891), neskorší ev.
               farár na Turej Lúke, alebo Dionýz Semian, ktorý pochádzal zo Sazdíc v Hontianskej a
               zákony bratislavského lýcea podpísal v školskom roku 1840/41 ako dvadsaťjedenročný
               poslucháč teológie
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506524">
       </a>
       List Andrejovi Sládkovičovi
      </h2>
     </div>
    </div>
   </div>
   <p>
   </p>
   <p>
   </p>
   <p>
    <span class="emphasis">
     <em>
      Na Vindšachte 13/10 1845
     </em>
    </span>
   </p>
   <p>
   </p>
   <p>
    Ondrej môj!
   </p>
   <p>
    Duša zlatá!
   </p>
   <p>
    Z pomoci božej, alebo radšej z určenia osudov, som už vyše týždňa na Vindšachte. Prešiel
         som popri Rybároch a podľa sľubu Teba nenavštívil. Však je to nie pekne? Však je to
         nedbanlivosť, keď človek priateľa dobrého, ktorého nám nebo popraje za roky len raz vidieť,
         nenavštívi? — Ej, brat môj drahý, viem ja to všetko, ale vôľa naša tak bývava často
         obmedzená, že či chceš, či nechceš, kor sa pred časom, pred okolnosťami. My sme nocovali 2.
         októbra na Čiernom blate, do Hájnik sme nemohli pre hroznú tmu a hroznejšie blato
         dotiahnuť. Ráno sme šli zavčasu okolo Vašej dediny — furmanovi sa nevidelo čakať, lebo pre
         zlé cesty nemohol ani okamih obetovať, a tak sa stalo, že sme nemohli Teba vidieť a ruku Ti
         stisnúť. Šiel som s Hugom Kellnerom. — No však mi odpustíš. — Ja Ťa prosím, abys’ mi rovným
         za rovné neodplácal, a abys’, keď kedy do Štiavnice prídeš, i ku mne vybehol.
   </p>
   <p>
    Prečo sme my to takí chudobní ľudia? Ja neviem, ale ver’ mne sa to nevidí, že musíme čas
         náš a vek náš najkrajší takto svetu zapredávať. Ja som ešte len desať dni na tej milej
         paidagógii, a hoci som u ľudí dobrých, kde mi, aspoň posiaľ, nič nechybí, predsa sa mi to
         nepáči. Ty sa, viem, zasmeješ na tom; ale čože robiť? Aspoň to poviem duši známej, ktorá
         vie, čo je to byť odorvaným od ohniska, ktoré zohrieva jednotlivé uhle, ktorá vie, čo je to
         vyhnanstvo na púšti, kde človek milého hlasu nepočuje a odkiaľ slyšaný nebýva. — Ja si
         žijem tak ticho, tak melancholicky ako mních v kláštore; a hoc ma obtočujú príležitosti k
         vyrazeniu sa, čo ma do toho? — Ja nechcem spoločnosti. Ach, ale duša sama so sebou tým viac
         sa pasuje, tým väčšmi v sebe koncentrovaná ubieha do krajov ideálov. Šťastie pre nás a
         obzvlášť pre mňa, že nepokoj duše, ktorý v prsiach mojich buráca, má dosť potravy vo
         vnútornostiach vlastných, že má dosť pokrmu, keď sám seba zožiera — Ja sa veru nečudujem
         našim ľuďom, že oni zanechajú obrazy snov mládeneckých, zavrhnutí do krajov, kde ani vtáčik
         ani vrábik nedoletí, začasto zabúdajú na vystavené zlaté zámky, ktoré si v mladosti v
         zápale neobmedzenom, neskrotenom natvorili; lebo oni navyknutí ustavične sa teplom bratov
         svojich v mladosti zohrievať, keď odlúčení od svojho predošlého sveta bývajú, nevedia, kde
         stoja, kde majú kroky obrátiť. Šťastný, kto sa spolieha sám na seba: bo hoc ťa svet opustí,
         ty iste neopustíš sám seba — Mne teraz už tie dakedajšie bomby o tých všeobecnostiach dosť
         smiešne prichádzajú, ony nemajú skutočnosti ani za mak a obzvlášť u nás. Čím človek bližšie
         sebe samému žije, tým je aj on bližší všeobecnosti. To ja teraz cítim a uspokojujem sa v
         hodinách samotnosti tým, že nie to, čo nám je od druhých dané, ale čo si sami vystavíme, čo
         je vec, ktorá jedine z našej duše je vyčarovaná, môže nás šťastnými a spokojnými urobiť.
         Goethe vraví: Was ich weiss, kann jeder wissen, mein Herz habe ich alein.
    <sup>
     [
     <a class="footnote" href="#ftn.id2506662" name="id2506662">
      7
     </a>
     ]
    </sup>
    Len to, čo sa nás najbližšie týka, môže byť záležitosť srdca — zväzy ďalšie sú
         výtvory rozumu alebo oheň druhými rozdúchaný — Dobre teda, nech si druhí robia svoje, ja im
         nezávidím ich svety, ja budem tak ticho-ticho si žiť sebe a hodiny tichej samotnosti
         posvätím potom — komu? — Kto ich vďačne prijme, kto im bude rozumieť.
   </p>
   <p>
    Už je to raz smiešne s nami; raz si žiadame dačo, a keď sme to dostali, nuž len zase v
         žiadostiach našich utekáme napred a nikdy sa uspokojiť nemôžeme. Kým som bol doma, nuž som
         túžil za dákymsi kútikom, kde by som sa mohol skryť pred svetom, za pokojom, lebo som sa
         nazdal, že len tam opanuje človeka úplná harmónia duše, kde on nemá na čo oko oprieť, lebo
         vraj čo oko nevidí, to duša nežiada. Myslím, že by to pravda bolo, keby človek tak nevinný
         ako malé dieťa bez všetkého citu, myšlienok, žiadostí, bez rozbúrenej fantázie, bez
         pamiatky sa ukryl; ale kde predošlosť vždy poštycháva človeka, kde pamiatky rozohňujú city,
         rozmnožujú myšlienky, kde budúcnosť sa škľabí a hrozí všetky udusiť a znivočiť žiadosti —
         tam čo by on na kraj sveta utekal, nuž neujde sám sebe, bo city, myšlienky, pamiatky,
         žiadosti budú mu vždy ako diabol, ako tôňa vlastná za pätami stúpať. Tak je to aj so mnou,
         brat môj drahý! Lietam si, lietam, hoc by nechcel, som nespokojný, hoc by nechcel — a
         neviem prečo, načo — —
   </p>
   <p>
    Hodža Ondrej Ti odo mňa poslal mená predplatiteľov na Tvoju Marínu. Ceduľku tú Ti
         neposielam, ale ju od slova do slova odpisujem: „Predplatitelia desiati na Marínu, p. p.
         Janko Lehocký,
    <sup>
     [
     <a class="footnote" href="#ftn.id2506729" name="id2506729">
      8
     </a>
     ]
    </sup>
    J. Bysterský,
    <sup>
     [
     <a class="footnote" href="#ftn.id2506741" name="id2506741">
      9
     </a>
     ]
    </sup>
    Lajo Hroboň
    <sup>
     [
     <a class="footnote" href="#ftn.id2506755" name="id2506755">
      10
     </a>
     ]
    </sup>
    (ktorý práve debachuje, že je drahá), J. Kalinčiak, J. Kmeť,
    <sup>
     [
     <a class="footnote" href="#ftn.id2506769" name="id2506769">
      11
     </a>
     ]
    </sup>
    Hugo Kellner,
    <sup>
     [
     <a class="footnote" href="#ftn.id2506783" name="id2506783">
      12
     </a>
     ]
    </sup>
    Ondrej Hodža 4 ex.“ — Kellner a ja sme v Štiavnici, ostatní v Liptove. — Len ju
         vydaj čo skorej. Ostatne, prosím Ťa, dajže si pozor na pravopis a akcentáciu. Štúr si je v
         Novinách nekonzekventný a má mnoho chýb. To „pokračuvanje“, „šťesťje“ atď. hrozne vrčí.
         Potom „peknimi horami“ a dakedy „pekními“ sa vraví, ale nikdy nie, ako Štúr, „horamí“ — to
         je násilie. Potom perfektá píše raz per v, druhý raz per u. Čo sa „s“ a „z“ dotýka, to Štúr
         celkom falošne píše. Každá litera osobitne jednu z týchto prijíma a to asi nasledujúcim
         spôsobom:
   </p>
   <p>
   </p>
   <p>
    **************obrázok**************
   </p>
   <p>
   </p>
   <p>
    <sup>
     [
     <a class="footnote" href="#ftn.id2506830" name="id2506830">
      13
     </a>
     ]
    </sup>
   </p>
   <p>
   </p>
   <p>
    Takto sa to vyslovuje aj v prostriedku slova, aj kdekoľvek v zložených slovách. Ostatne,
         prosím Ťa, obzvlášť na akcentáciu daj pozor. I to „jako“ dákosi vrčí; prečo by to „ako“
         nemohlo byť? — A okrem toho zmysel slovcu „ak“… odberá, lebo „jak“ je dačo inšie. Ak si
         poriadky k predplateniu na Marínu v Štiavnici ešte neurobil, píš mi, ja to dám dakomu a
         budeme zbierať, čo budeme môcť.
   </p>
   <p>
    Miško Hodža má dnes sem do Štiavnice prísť, neviem, či to tak bude. Mali oni, tí páni,
         6. októbra schôdzku v Tisovci, kde sa o fundáciách slovenských a ustálení reči radilo.
   </p>
   <p>
    Kde pôjdeš na Vianoce? Odpíš mi to. Či by sme sa nemohli dakde zísť? Ja sa poberám do
         Slatiny ku Klimovi;
    <sup>
     [
     <a class="footnote" href="#ftn.id2506883" name="id2506883">
      14
     </a>
     ]
    </sup>
    ak v Rybároch ostaneš, bolo by nám blízko, ale ak do Krupiny pôjdeš, nuž Ťa tam
         vyhľadám. Na každý spôsob mi píš čím skôr, to bude balzam na moju sentimentalitu.
         Shakespeara že mi pošli. — Čo robí Beník? Kde je? — Launera, ako som počul, koplo v
         Štiavnici, aspoň ani Rudayovcov, ani jeho tam nieto; čo ten robí? — Pošli mi aj Puškina na
         čítanie, zväzok, ktorýs’ Ty už prečítal. — Boh Ťa požehnaj — celý Liptov Ťa dá bozkávať, a
         z Vindšachty
   </p>
   <p>
    Tvoj Jano Kalina
   </p>
   <p>
   </p>
   <p>
    Píš mi na adrese vždy, že ma má list u Bergratha Landerera hľadať, bo Kalinčiak je osoba
         ešte nie taká zvláštna, že by každý človek musel vedieť, kde a čo je on.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506662" name="ftn.id2506662">
        7
       </a>
       ]
      </sup>
      <span class="emphasis">
       <em>
        Was ich weiss
       </em>
      </span>
      atď. (nem.) — Čo ja viem, to môže každý vedieť,
               ale moje srdce je len pre mňa.
     </p>
    </div>
    <div class="footnote">
     <p>
      <sup>
       [
       <a class="para" href="#id2506729" name="ftn.id2506729">
        8
       </a>
       ]
      </sup>
      <span class="emphasis">
       <em>
        Ján Lehotský
       </em>
      </span>
      (1804 — 1880) — ev. farár v Liptovskom
               Trnovci
     </p>
    </div>
    <div class="footnote">
     <p>
      <sup>
       [
       <a class="para" href="#id2506741" name="ftn.id2506741">
        9
       </a>
       ]
      </sup>
      <span class="emphasis">
       <em>
        Ján Bysterský
       </em>
      </span>
      (1817 — 1867) — od r. 1849 do smrti ev. farár v
               Starom Kéri (Ókér), v Báč-bodrockej župe
     </p>
    </div>
    <div class="footnote">
     <p>
      <sup>
       [
       <a class="para" href="#id2506755" name="ftn.id2506755">
        10
       </a>
       ]
      </sup>
      <span class="emphasis">
       <em>
        Ľudovít Hroboň
       </em>
      </span>
      (1817 — 1880) — brat Sama Bohdana Hroboňa, ev.
               farár v Lipt. Sielnici
     </p>
    </div>
    <div class="footnote">
     <p>
      <sup>
       [
       <a class="para" href="#id2506769" name="ftn.id2506769">
        11
       </a>
       ]
      </sup>
      <span class="emphasis">
       <em>
        Ján Kmeť
       </em>
      </span>
      (1823 — 1871) — autor piesne Nad nami sa krútia
               sokoli, bol ev. farárom v Istebnom na Orave
     </p>
    </div>
    <div class="footnote">
     <p>
      <sup>
       [
       <a class="para" href="#id2506783" name="ftn.id2506783">
        12
       </a>
       ]
      </sup>
      <span class="emphasis">
       <em>
        Hugo Kellner
       </em>
      </span>
      — asi švagor Michala M. Hodžu
     </p>
    </div>
    <div class="footnote">
     <p>
      <sup>
       [
       <a class="para" href="#id2506830" name="ftn.id2506830">
        13
       </a>
       ]
      </sup>
      <span class="emphasis">
       <em>
        Gutturales, dentales
       </em>
      </span>
      atď. (lat.) — hrdelné, zubné, perné,
               plynulé, napäté, stredné, prídychové. Dnes sú likvidné hlásky iba l, r, a dnešné
               triedenie je celkom iné (nevyskytujú sa v ňom ani všetky tu spomínané názvy).
     </p>
    </div>
    <div class="footnote">
     <p>
      <sup>
       [
       <a class="para" href="#id2506883" name="ftn.id2506883">
        14
       </a>
       ]
      </sup>
      <span class="emphasis">
       <em>
        Ján Klimo
       </em>
      </span>
      (1819 — 1889) — bol vtedy ev. učiteľom v Slatine
               (dnes Zvolenská Slatina)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506928">
       </a>
       List Samoslavovi B. Hroboňovi
      </h2>
     </div>
    </div>
   </div>
   <p>
   </p>
   <p>
   </p>
   <p>
    Braček zlatý!
   </p>
   <p>
    Neskoro sa ozýva ohlas rodinný od srdca večne spriateleného ta ku Vám k svätým Tatrám,
         neskoro sa ohlasuje bitie srdca pobratimského ta ku Vám k duši dobrej, zapálenej, o krajoch
         večnej mladosti snívajúcej. No, teda raz dobrý deň! Mnoho sily! Mnoho snov o piesňach v
         duši Vašej sa ohlasujúcich!
   </p>
   <p>
    Myslite si orla, ktorý smelým okom pozerá do nekonečnej ďalekosti priezračnej belavosti
         nebeskej, ktorý trepe krídlami a chce vyletieť nad svety a nemôže, bo je reťazami na zem
         okovaný: a máte stav môj. Duša sníva — a každodennosť jej sny morí, srdce letí a
         každodennosť mu krídla obstrihuje, myseľ ničí prekážky a hate a každodennosť sa jej
         vysmieva i odberá bystrotu údom, vyhasuje oheň zrakov, zatupuje útlosť sluchu. Však keby
         bolo možno túžby naše natoľko a v tom spôsobe uspokojiť, ako my si želáme, čo by bolo z
         nás, čo by bolo zo sveta? — Ale predsa drahé, krvavé platíme úroky, že sa opovažujeme ďalej
         pozerať smelými očami nad každodenné zháňanie sa ľudské, že sa opovažujeme snívať o krajoch
         večnej Slávy!
   </p>
   <p>
    Čo robia Tatry? Tie už pre mňa na tento čas skutočne zhynuli a nežijú pre mňa, len pred
         očami duše mojej. Čo robí budúcnosť naša? Tá je temná, ale jej určenie je ohnivým písmom
         napísané ma čiernom plášti tmavej noci vekov našich. Čo robia sily naše? Tie sa očisťujú z
         chaosu bezpodobého a namáhajú sa uspodobniť v údy krepké, mysle bujaré, duše zapálené.
   </p>
   <p>
    Tak mi je tu dakedy smutno, tak ťažko na srdci, bo stojím osamotený ako malá oáza na
         púštiach afrických a vetry, ktoré sa zo všetkých strán zháňajú, hrozia otupiť vôľu
         granitovú. Nič nepočujem, čo sa v svete našom robí, nik nezahrieva rodinným teplom srdce
         moje, myšlienka sa stavia oproti citu, rozum oproti srdcu, v prsiach mojich boje večné
         búria. Keď myslím na Slovanstvo, rozum mi káže zúfať, bo ukazuje i v predošlosti i teraz na
         slabosť jeho; keď sa ale opýtam srdca, čo ono na to povie, nuž ono sa ohlási: Hľadaj silu
         sám v sebe a vydaj svedectvo potom o sile národa, tak ti nebude treba pochybovať o sile
         jeho. Však čože obmedzený človek?
   </p>
   <p>
    Jedine, čo ma spokojnejším robí, je, že sme sa so Štúrom dokonale vyrovnali a statočne
         (?) sa postavili na stanovisko, totiž uznali sme každý zmýšľanie osobné a na pletky, čo sa
         medzi nami stali z klebiet, ako mi Štúr píše, sa zabudlo.
   </p>
   <p>
    Čo robí Váš Liptov? Počul som, že ste len chorý. Nuž, prepánaboha, čože je to? — Písať
         nemôžete, Liptov sotva teda vyjde. Keby ste iné nemali v pláne ako knihu vydať, muž by som
         Vás oslovil, aby ste prenechali usporiadanie mne a ja by som to pod Vaším menom do poriadku
         uviedol; ale Vy písať nemôžete, nedošiel by teda spis tento ani cieľa svojho. Ja som Knieža
         liptovské ešte nedohotovil, hoc už deväť hárkov mám hotových. To sa bude ešte dlho ťahať.
         Bol som pretrhnutý v práci najprv článkom o Štúrovom nárečí a teraz povesťou, ktorú za
         dakoľko dní dohotoviť musím, bo druhú povesť, Svätého Ducha, cenzúra preto, že bola z časov
         Rákócziho, prepustiť nechcela. Keby ste Liptov vydali, mohli by ste ju tam vydať, bo je len
         osem hárkov a druhí cenzori by ju pustili. — V posledných časoch som sa predsa odhodlal za
         povesti, budem ich drhnúť, hoc sa dokonale presvedčiť nemôžem, či v nich živel básnický a
         či len prosté vyprávanie dejov prevahu má dostať. Buď, ako buď, z potreby sa človek i neba
         lapá a u nás sa musí všetko vďačne prijať. Moje heslo je: „Čokoľvek to bude, len rob!“ Ani
         sa ja mnoho nejdem ohliadať, či je tam dačo slovanské, či romantické; ale si pomyslím:
         Čokoľvek v duši slovenskej sa vychová a zrodí, to je všetko slovanské. My musíme najprv mať
         dáta, keď chceme ukázať, čo je slovanské a čo je duch diel našich.
   </p>
   <p>
    Čo robí Miško Hodža i s Ondrejom a čo v Trnovci? Keby som mohol na okamženie, ale len
         trošku ta nakuknúť, tak by mi odľahlo. — Na Tatrín, ak ma pustia, prídem. Na rok neviem,
         kde sa obrátim, bo mi jeden chlapec ide do školy a pre jedného sotva učiteľa držať budú.
         Ale však sa zas dakde strecha nájde. Aj to by nedbal, keby som aspoň pol roka zas troška
         slobodnejšie mohol dýchať. — Gáber mi z Halle už viacej listov písal. Chudák, pasuje sa sám
         so sebou, duša jeho prechádza cez oheň a topí sa sama sebou. Uvidíte, čo z toho ešte za
         chlapa vykvitne. — Nože pozdravte Vašich pánov rodičov úprimne a v tom Trnovci povedzte, či
         ich dakedy v noci duch môj nemáta, lebo vo dne nemám kedy pre zaneprázdnenia na duše drahé
         myslieť. Nebuďteže chorý, nebuďte, mňa to hádam väčšmi ako Vás bolí, bo Vy ste už privykli
         na chorobu a mne, keď si na ňu pomyslím, prejde strela ohnivá cez srdce. Zbohom, duša
         zlatá, zbohom.
   </p>
   <p>
    Váš Jano
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2507136">
       </a>
       List Ondrejovi Hodžovi
      </h2>
     </div>
    </div>
   </div>
   <p>
   </p>
   <p>
   </p>
   <p>
    <span class="emphasis">
     <em>
      V Modre 20/9 1851
     </em>
    </span>
   </p>
   <p>
   </p>
   <p>
    Braček Ondrejko!
   </p>
   <p>
    Z Prešporka mi píšu, že skoro má byť dištriktuálny konvent a že maďarónstvo sa hrozne
         chystá, aby maďarčinu v školách udržalo. Prešporskí profesori agitujú. Facit z toho je,
    <sup>
     [
     <a class="footnote" href="#ftn.id2507171" name="id2507171">
      15
     </a>
     ]
    </sup>
    abys’ i Ty na konvent iste prišiel, a ak bys’ druhého nemal, vezmi credentionál
    <sup>
     [
     <a class="footnote" href="#ftn.id2507184" name="id2507184">
      16
     </a>
     ]
    </sup>
    i pre mňa. Na každý spôsob prídite i z Turca, aby sme tak ako v Bystrici na
         škandál nevyšli. Váš seniorát zvykol Bolemanna predtým deputúvať.
    <sup>
     [
     <a class="footnote" href="#ftn.id2507200" name="id2507200">
      17
     </a>
     ]
    </sup>
    To, preboha, nedopustite. — Zbohom,
   </p>
   <p>
    Tvoj J. Kalinčiak
   </p>
   <p>
   </p>
   <p>
    I z Oravy dakoho vycituj. To všetko v mene nás všetkých tu v Modre a Prešporku.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507171" name="ftn.id2507171">
        15
       </a>
       ]
      </sup>
      <span class="emphasis">
       <em>
        Facit z toho je
       </em>
      </span>
      (lat.) — dôsledok toho je
     </p>
    </div>
    <div class="footnote">
     <p>
      <sup>
       [
       <a class="para" href="#id2507184" name="ftn.id2507184">
        16
       </a>
       ]
      </sup>
      <span class="emphasis">
       <em>
        Credentionál
       </em>
      </span>
      (lat.) — poverovacia listina
     </p>
    </div>
    <div class="footnote">
     <p>
      <sup>
       [
       <a class="para" href="#id2507200" name="ftn.id2507200">
        17
       </a>
       ]
      </sup>
      <span class="emphasis">
       <em>
        Deputúvať
       </em>
      </span>
      (z lat.) — vysielať
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2507230">
       </a>
       Listy Jankovi Štúrovi
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2507242" name="id2507242">
      18
     </a>
     ]
    </sup>
   </p>
   <p>
   </p>
   <p>
    <span class="emphasis">
     <em>
      V Modre 22. decembra 1855
     </em>
    </span>
   </p>
   <p>
   </p>
   <p>
    Braček môj Janko!
   </p>
   <p>
   </p>
   <p>
    Smutnú novinu nakrátko.
   </p>
   <p>
    Ľudovít išiel dnes ráno na poľovačku; spadol; puške na chrbte sa v páde natiahol kohútik
         a vystrelil mu oddola hore do stavca stehnového (…) a zlámalo mu tam kosti a vysotilo kosť
         stehnovú pri drieku. Na amputáciu nie je teda čo pomyslieť. Jeho život stojí v božích
         rukách pre brand, môžúci sa vždy chytiť. Dúfať možno, že vyjde, ale veľmi mnoho nádeje nie
         je.
   </p>
   <p>
    Viem, že bys’ hneď vďačne sem prišiel, ale nemôžeš pre úrad. Švagriná
    <sup>
     [
     <a class="footnote" href="#ftn.id2507303" name="id2507303">
      19
     </a>
     ]
    </sup>
    Ťa žiada a my všetci, abys’ aspoň sestru
    <sup>
     [
     <a class="footnote" href="#ftn.id2507316" name="id2507316">
      20
     </a>
     ]
    </sup>
    hneď a hneď sem vystrojil. Či prežije sviatky, stojí v božích rukách.
   </p>
   <p>
    Jeho bolesť a útrapy sú hrozné. Kričí pri každom pohnutí, ba i keď sa nepohýňa, bo
         muskuly samy od seba sa trhajú (zucken) — Píšem Ti akokoľvek. Zajtra idem sám do Prešporka
         pre lekárov — ktovie, či čo pomôžu?! Odpusť. Moja duša strápenejšia ako Tvoja.
   </p>
   <p>
    Ak možno, len pošli hneď sestru.
   </p>
   <p>
    Tvoj Jano Kalinčiak
   </p>
   <p>
   </p>
   <p>
    Ak sestra príde, nech nepovie, že som jeho stav takým nebezpečným byť udal; to jest, ak
         Ľudovít do tých čias dožije.
   </p>
   <p>
    *
   </p>
   <p>
    <span class="emphasis">
     <em>
      V Modre 19/1 1856
     </em>
    </span>
   </p>
   <p>
   </p>
   <p>
    Janko!
   </p>
   <p>
    Napadol pekný biely sniežik hneď v noci na hrob jeho a zakryl ho svojou čistou rúškou; a
         matka zem ho privinula do lona svojho materského, a my siroty smútime, bolestíme nevediac,
         že mu tam lepšie ako na tomto chladnom, trápnom svete — Ale i slzy majú právo svoje — Práve
         som mal Kuzmánymu písať z ohľadu Kostiča
    <sup>
     [
     <a class="footnote" href="#ftn.id2507394" name="id2507394">
      21
     </a>
     ]
    </sup>
    — a pero ubehlo k Tebe, ani neznám ako.
   </p>
   <p>
    Janko, zle sa nám stalo!
   </p>
   <p>
    Teraz by Ti dač chcel písať a nemám čo. Teraz sa to vo mne začína preberať.
   </p>
   <p>
    Mal bys’ k nám prísť, keď budeš môcť. Na fašiangy nie, lebo nebudem ja doma.
   </p>
   <p>
    Prosím Ťa, zaďakuj Ty ako brat seniorovi C. Hollerungovi, bo nechcel prijať štólu.
   </p>
   <p>
    Predvčerom boli tu popisovať z Prešporka; našli tam veľmi málo a Vy dedičia sa musíte s
         tým uspokojiť.
   </p>
   <p>
    Čo sa vystupovania pred súdom dotýka, ja som svoj plán celkom premenil. Ja pred súdom
         nevystúpim s ničím — nač. I Ty i Tvoja sestra i Samo
    <sup>
     [
     <a class="footnote" href="#ftn.id2504832" name="id2504832">
      22
     </a>
     ]
    </sup>
    (píš mu znovu), keď sa Vás od erbšaftu
    <sup>
     [
     <a class="footnote" href="#ftn.id2504847" name="id2504847">
      23
     </a>
     ]
    </sup>
    opytovať budú, predsa len sa vyhláste za unmittelbare Erbov.
    <sup>
     [
     <a class="footnote" href="#ftn.id2504859" name="id2504859">
      24
     </a>
     ]
    </sup>
    Platiť tu nebudete mať čo, okrem súdnych útrov a Erbsteueru,
    <sup>
     [
     <a class="footnote" href="#ftn.id2504872" name="id2504872">
      25
     </a>
     ]
    </sup>
    ktorý bude malý, lebo celá movitosť sotva na 50 zl. v str. vyjde. Vo Vašom Erklärungu
    <sup>
     [
     <a class="footnote" href="#ftn.id2504886" name="id2504886">
      26
     </a>
     ]
    </sup>
    urobte mňa za plnomocníka všetci, a to v každom ohľade, potom ale nesignujte na
         Vašu čiastku v interese sirôt, poplatky ale z toho prichádzajúce predsa na seba berúc.
   </p>
   <p>
    Môj plán som premenil preto, že by Vám naostatok Váš majetok (keby išlo všetko vo
         Strengjurisdische Forme)
    <sup>
     [
     <a class="footnote" href="#ftn.id2504910" name="id2504910">
      27
     </a>
     ]
    </sup>
    v Trenčíne predali, a Vy tak mnohé nákladky s tým mali, že hoc by som ja Vám
         ináčej peniaze nazad dal, predsa by ste mali viac ako raz toľko útrat. Však je pravda?! Ja
         teda nevystúpim pred súdom, a myslím, že knihovňu najviac na 20 zl. šacovať budú, bo tomu
         nik nerozumie. Vy zaplatíte Erbsteuer.
   </p>
   <p>
    Tvoja švagriná sa vyslovila, že chce mňa mať za tútora, a tak keby ste i Vy mne dali
         svoje plnomocenstvá, mal by som voľné ruky. Píš to tiež Samovi.
   </p>
   <p>
    Intibus
    <sup>
     [
     <a class="footnote" href="#ftn.id2504943" name="id2504943">
      28
     </a>
     ]
    </sup>
    mi urobil protiveň. Vypísal zbierku verejnú v Novinách na pohreb a nemoc Lajka.
         Ja som ho hneď zacapil v Novinách. Budeš čítať. Ja grajciarovo-zlatovú zbierku nechcem;
         jednotlivci ale, čo si za povinnosť majú viac dačím prispieť, i tí nech dajú, čo môžu. Horník
    <sup>
     [
     <a class="footnote" href="#ftn.id2504967" name="id2504967">
      29
     </a>
     ]
    </sup>
    napr. mi dal 40 zl. v str. A vieš, na aké škandály vychádzajú u nás zbierky
         verejné. Čo urobili s pomníkom Hollého; nechceli by sme, aby kto k tomu po zlatom dával,
         ako Lichard a Podebradský.
    <sup>
     [
     <a class="footnote" href="#ftn.id2504991" name="id2504991">
      30
     </a>
     ]
    </sup>
    S Kostičom mám babračku. Kuzmány píše a sťažuje sa, že Lajko takou smrťou zo
         sveta zošiel!! To aj on, chudák, hovorieval. — K tomu chce Kuzmány, aby som mu stav detí
         opísal — neviem nač mu to. Ich vek a pohlavie.
   </p>
   <p>
    Podebradský poslal mi peknú básničku na smrť jeho. Vskutku je pekná. Druhý raz Ti ju
         pošlem.
   </p>
   <p>
    Tvoj list som čítal švagrinej. Videl som tam, žes’ slová, čo som Ti dal od Minicha
         odkázať, zle rozumel. To jest o poslatí peňazí. Pritvrdos’ to rozumel a nemals’ k tomu
         práva. Taktiež čo sa Emresovho vypovedania dotýka. On to sám spolu žiadal, a keď bolo vždy
         len jednako, nebol treba. Emres ho secciroval, dôjdúc predsa sem, ale len po smrti. My máme
         svedomia čisté, tak ako ten sneh, čo na jeho hrob napadol, že sme urobili, čo sme mohli.
   </p>
   <p>
    Pozdravuj sestru; peniaze na pošte reklamuj a píš skoro, alebo príď k Tvojmu tiež
   </p>
   <p>
    osirelému Janovi
   </p>
   <p>
   </p>
   <p>
    Švagriná a ja, ako tútor budúci, odriekneme sa majetku trenčianskeho v interese sestry.
         Maj Sama tiež na to a dajte to prepísať na sestru.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507242" name="ftn.id2507242">
        18
       </a>
       ]
      </sup>
      <span class="emphasis">
       <em>
        Janko Štúr
       </em>
      </span>
      (1827 — 1905) — Ľudovítov najmladší brat, buditeľ,
               štátny úradník
     </p>
    </div>
    <div class="footnote">
     <p>
      <sup>
       [
       <a class="para" href="#id2507303" name="ftn.id2507303">
        19
       </a>
       ]
      </sup>
      <span class="emphasis">
       <em>
        Švagriná
       </em>
      </span>
      — Rozália Štúrová, rod. Emresová z Modry, vdova po
               Karolovi Štúrovi
     </p>
    </div>
    <div class="footnote">
     <p>
      <sup>
       [
       <a class="para" href="#id2507316" name="ftn.id2507316">
        20
       </a>
       ]
      </sup>
      <span class="emphasis">
       <em>
        Sestra
       </em>
      </span>
      — Karolína Štúrová (1826 — 1852), Ľudovítova jediná
               sestra
     </p>
    </div>
    <div class="footnote">
     <p>
      <sup>
       [
       <a class="para" href="#id2507394" name="ftn.id2507394">
        21
       </a>
       ]
      </sup>
      <span class="emphasis">
       <em>
        Konstantin Kostić
       </em>
      </span>
      — Srb z Belehradu, žiak modranského
               gymnázia, ktorý býval u Ľudovíta Štúra
     </p>
    </div>
    <div class="footnote">
     <p>
      <sup>
       [
       <a class="para" href="#id2504832" name="ftn.id2504832">
        22
       </a>
       ]
      </sup>
      <span class="emphasis">
       <em>
        Samuel Štúr
       </em>
      </span>
      (1818 — 1861) — Ľudovítov mladší brat, ev. farár
               v Zemianskom Podhradí, bol aj literárne činný
     </p>
    </div>
    <div class="footnote">
     <p>
      <sup>
       [
       <a class="para" href="#id2504847" name="ftn.id2504847">
        23
       </a>
       ]
      </sup>
      <span class="emphasis">
       <em>
        Od erbšaftu
       </em>
      </span>
      (z nem.) — ohľadom dedičstva
     </p>
    </div>
    <div class="footnote">
     <p>
      <sup>
       [
       <a class="para" href="#id2504859" name="ftn.id2504859">
        24
       </a>
       ]
      </sup>
      <span class="emphasis">
       <em>
        Za unmittelbare Erbov
       </em>
      </span>
      (nem.) — bezprostredných (priamych)
               dedičov
     </p>
    </div>
    <div class="footnote">
     <p>
      <sup>
       [
       <a class="para" href="#id2504872" name="ftn.id2504872">
        25
       </a>
       ]
      </sup>
      <span class="emphasis">
       <em>
        Erbsteueru
       </em>
      </span>
      (nem.) — dedičskej dane
     </p>
    </div>
    <div class="footnote">
     <p>
      <sup>
       [
       <a class="para" href="#id2504886" name="ftn.id2504886">
        26
       </a>
       ]
      </sup>
      <span class="emphasis">
       <em>
        Erklärungu
       </em>
      </span>
      (nem.) — vyjadrení, vyhlásení
     </p>
    </div>
    <div class="footnote">
     <p>
      <sup>
       [
       <a class="para" href="#id2504910" name="ftn.id2504910">
        27
       </a>
       ]
      </sup>
      <span class="emphasis">
       <em>
        Strengjuridische Forme
       </em>
      </span>
      (nem.) — prísnoprávnickej forme
     </p>
    </div>
    <div class="footnote">
     <p>
      <sup>
       [
       <a class="para" href="#id2504943" name="ftn.id2504943">
        28
       </a>
       ]
      </sup>
      <span class="emphasis">
       <em>
        Anton Slavomil Intibus Čekanovič
       </em>
      </span>
      pochádzal z Nitrianskej,
               študoval dejiny na pražskej univerzite. Mával po časopisoch články z dejín.
     </p>
    </div>
    <div class="footnote">
     <p>
      <sup>
       [
       <a class="para" href="#id2504967" name="ftn.id2504967">
        29
       </a>
       ]
      </sup>
      <span class="emphasis">
       <em>
        Štefan Horník
       </em>
      </span>
      — popredný krajčírsky majster vo vtedajšom
               Prešporku, podľa Francisciho bol Štúrovým krajanom. Pre účastníkov Memorandového
               zhromaždenia v Martine šil „slovenské národné nosivo“.
     </p>
    </div>
    <div class="footnote">
     <p>
      <sup>
       [
       <a class="para" href="#id2504991" name="ftn.id2504991">
        30
       </a>
       ]
      </sup>
      <span class="emphasis">
       <em>
        Václav Pok-Poděbradský
       </em>
      </span>
      (1829 — 1898) — český buditeľ a
               spisovateľ, r. 1849 bol slovenským dobrovoľníkom (v tretej výprave)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505059">
       </a>
       Listy Jozefovi M. Hurbanovi
      </h2>
     </div>
    </div>
   </div>
   <p>
   </p>
   <p>
   </p>
   <p>
    Jožko braček!
   </p>
   <p>
    Celý sa síce trasiem od hnevu a škrípem zubami, ale Ľudovít ide zajtra do Prešporka,
         teda i v takomto rozpoložení Ti písať musím. Ja sa všetkého literárneho spojenia s Tvojím
         časopisom na všetku budúcnosť zriekam, a ak neprestaneš, okrem štýlu, to, čo som ja
         napísal, tak impertinentne premeňovať, ako je tá prvšia scéna, z celej svojej
         charakteristiky na hanbu zoblečená a sfušovaná, že to iste dakto v rukaviciach urobiť
         musel, teda urobím to, že Ti tomu ani koniec nepošlem, a radšej zahodím pero na smetisko,
         akoby sa tak s mojimi prácami malo zachádzať. Ostatne prosím ťa, aspoň mi môj rukopis
         nespáľ, ale pošli mi ho nazad, lebo to predsa svet vidieť musí, aké fušeriády a karikatúry
         sa z mojich vecí stali. — Druhé, čo ma dopálilo, je to, že som ja chcel z estetického
         stanoviska Licharda začiahnuť, a Ty sám, čos’ dobre urobil, si veľmi mierne odpovedal, mne
         ale ta „jazykov vyplazovanie, behanie dákesi, smetiská novinárske“ a podobné veľmi
         estetické obrázky napísal, k čomu sa ja ináčej priznať nemôžem, a čo hneď v Lichardových
         Novinách odkryjem tú estetiku, čo nie je moja, lebo kto pre ľudí takých, čo mu jazyky
         vyplazujú, má slová a ich za hodných drží im odpovedať, ten nech sa za života už zakope.
         Das ist nicht drastisch, das ist gemein.
    <sup>
     [
     <a class="footnote" href="#ftn.id2505107" name="id2505107">
      31
     </a>
     ]
    </sup>
   </p>
   <p>
    Ja Ti ešte raz hovorím, že radšej pero na smetisko hodím, ako čo by si ja mal dať moje
         veci tak škandalózne
    <span class="emphasis">
     <em>
      fušovať
     </em>
    </span>
    , ako ste to s mojou povesťou urobili, a
         nepošlem Ti, ak sa to ešte raz stane, viac ani litierky z nej, a rob si ju ďalej sám, keď
         sa Ti tak páči. Len Ťa ešte raz o môj rukopis prosím — Ľudovít je s touto violenciou,
    <sup>
     [
     <a class="footnote" href="#ftn.id2505138" name="id2505138">
      32
     </a>
     ]
    </sup>
    čo ste mne porobili, tiež nie veľmi spokojný.
   </p>
   <p>
    Zbohom Tvoj Kalinčiak
   </p>
   <p>
    *
   </p>
   <p>
    <span class="emphasis">
     <em>
      V Modre 16/8 1857
     </em>
    </span>
   </p>
   <p>
   </p>
   <p>
    Braček môj!
   </p>
   <p>
    21. b. m., ako znáš, máme sa zísť v Prešporku o ustálenie dákej spoločnosti literárnej.
         Ja som sľúbil stanovy tatrínske ta doniesť nazdajúc sa, že sa ony v Orle nachádzajú; ony sú
         ale v Pohľadoch. Tu mám len jeden ročník celý, ostatné sa rozhádzalo. Prosím Ťa teda
         najprv, pošli mi
    <span class="emphasis">
     <em>
      všetky
     </em>
    </span>
    úplné ročníky Pohľadov sem do Modry, keď sa
         zídeme, všetko Ti statočne zaplatím, čísla ale, kde sa stanovy tatrínske nachádzajú, pošli
         (už moje súce), ale hneď po pošte do Prešporka na adresu: A. Martin Čulen,
    <sup>
     [
     <a class="footnote" href="#ftn.id2505197" name="id2505197">
      33
     </a>
     ]
    </sup>
    Professor an dem K. K. Katholische Staats Gymnasium in Presburg, Grüner Markt
         Nro 519,
    <sup>
     [
     <a class="footnote" href="#ftn.id2505216" name="id2505216">
      34
     </a>
     ]
    </sup>
    aby sme ich do 21. b. m. tam mali; keby si ale sám prišiel, o čo Ťa menom
         slovenčiny sám prosím, na 21., teda dones všetko sám. Času ďalej písať nemám, teda boh Ťa
         žehnaj i s Tvojimi.
   </p>
   <p>
    Tvoj Jano K.
   </p>
   <p>
    *
   </p>
   <p>
    <span class="emphasis">
     <em>
      V Modre 1. mája 1858
     </em>
    </span>
   </p>
   <p>
   </p>
   <p>
    Braček môj!
   </p>
   <p>
    Lichard mi písal, žes’ Ty spolu vo Viedni na moje zdravie pripil, a tak ďalej Ti hovoriť
         nič netreba, len môj vysloviť kompliment a vďaku.
   </p>
   <p>
    Teraz málo slovy Ti nasledujúce na známosť dávam. Vieš, čo sme o Tvojom synkovi
         hovorili, a tak priprav ho do konca júla z toľko škôl, koľko myslíš, a príď potom sem s ním
         na exámen, t. j. pokiaľ som ja tu, lebo potom by sa to ani stať nemohlo, ani by nemalo
         žiadnej formy. Toto Ti píšem, abys’ nezabudol sám na beh žitia svojho vlastného dieťaťa.
   </p>
   <p>
    Ako toto píšem, dostávam list Tvoj. Predsa dobre bude, keď chlapec u nás na jednu alebo
         druhú školu testimónium
    <sup>
     [
     <a class="footnote" href="#ftn.id2505287" name="id2505287">
      35
     </a>
     ]
    </sup>
    dostane; potom to v Tešíne podľa vôle sklepeme, ale formality sa zachovať
         musia. Píš mi, ale hneď, čo učíš chlapca, a ako ďaleko je v latinčine. Ak dlhší čas v
         Tešíne zostanem, budem strážcom našim šuhajcom, a zvlášť našich dobrých ľudí. Svetozára
         vrhneme zadarmo do alumnie, kde aj hospodu mať bude, a chlapov vychováme, neboj sa, ako
         bukov. Kdo jen na Boha se spoléha a v něm skladá svou naději, ten i když kríž na něj
         doléhá, nepohnute stále stojí!!! A pán boh, Jožko môj drahý, ten i Tvoje deti odchová! A
         podivné sú cesty jeho!!
   </p>
   <p>
    Teraz o Tvojom článku.
    <sup>
     [
     <a class="footnote" href="#ftn.id2505313" name="id2505313">
      36
     </a>
     ]
    </sup>
    O kriku, čo narobil, som nehovoril nič, lebo som si s Daňom
    <sup>
     [
     <a class="footnote" href="#ftn.id2505334" name="id2505334">
      37
     </a>
     ]
    </sup>
    ten pôžitok zadržal aj z druhej strany Ti to osobne oznámiť, citujúc Ťa k nám.
         Keď tak stoja veci, ako hovoríš o Šoltísovi,
    <sup>
     [
     <a class="footnote" href="#ftn.id2505349" name="id2505349">
      38
     </a>
     ]
    </sup>
    tak píš, ale len, prosím Ťa, aby to nemalo formu polémie. Napíš samostatný
         článok a v ňom spomínaj a vyšibaj Šoltísa, ako sa Ti len páči. Dobre bude, lebo Tys’
         chameleón, nie v zlom zmysle, ale tak, že sa znáš do každého položenia hodiť. Ja myslím, že
         o pár rokov Ty budeš auctor classicus evanjelickej cirkvi v Uhrách.
   </p>
   <p>
    Príď skoro k nám, lebo my sme teraz predsa len centrum, potom doveď svojho chlapca
         koncom júla na exámen, a buď dobrým bratom
   </p>
   <p>
    Tvojho Jana
   </p>
   <p>
   </p>
   <p>
    Hodžovi budem zajtra písať v tom istom zmysle o jeho chlapcovi. Tys’ prvý.
   </p>
   <p>
    *
   </p>
   <p>
    <span class="emphasis">
     <em>
      V Modre 6. červenca 1858
     </em>
    </span>
   </p>
   <p>
   </p>
   <p>
    Braček môj Jožko!
   </p>
   <p>
    Seberiniho
    <sup>
     [
     <a class="footnote" href="#ftn.id2505421" name="id2505421">
      39
     </a>
     ]
    </sup>
    list Ti posielam. O ňom myslím, že je to docela jalová intriga, lebo keď sa
         znajú tí páni starať o založenie maďarskej a nemeckej katedry, t. j. učiteľa pre tú alebo
         tú reč, nuž sa nazdajú slovenských proletárov nahnať do saku, aby si, keď chcú, oni
    <span class="emphasis">
     <em>
      sami
     </em>
    </span>
    učiteľa pre seba platili, nestarajúc sa a nepomysliac si na
         to, že v ich dištrikte tri štvrtiny najmenej na celú školu platia, a k celej škole i
         slovenská reč prislúcha. O tomto ale ďalej, keď sem prídeš. Never Brezníkovským priateľom.
    <sup>
     [
     <a class="footnote" href="#ftn.id2505458" name="id2505458">
      40
     </a>
     ]
    </sup>
   </p>
   <p>
    23. b. m. máme posledný exámen. Potom by som rád na viac dní preč. Píš teda, kedy
         prídeš, poštou, aby som sa domov ustanovil. Vieš, že mi je teraz každá minútka vymeraná.
   </p>
   <p>
    Keď sem prídeš, budem Ťa žiadať, abys’ išiel osobne k Michalovi do Ivánky,
    <sup>
     [
     <a class="footnote" href="#ftn.id2505490" name="id2505490">
      41
     </a>
     ]
    </sup>
    lebo neviem, čo so Štúrovskými chlapci počať. Píš do Srbska, o čo som Ťa v
         jednom liste žiadal, a píš druhým Srbom, aby na tieto deti dáku collectu
    <sup>
     [
     <a class="footnote" href="#ftn.id2505512" name="id2505512">
      42
     </a>
     ]
    </sup>
    urobili, t. j. Tvojím známym u Srbov. Prosím Ťa o to. Ja tiež budem písať.
   </p>
   <p>
    Dones mi Neandra,
    <sup>
     [
     <a class="footnote" href="#ftn.id2505528" name="id2505528">
      43
     </a>
     ]
    </sup>
    Karamzina a Tholuka, a k tomu poslednú Nitru, bo svoju som daroval Čulenovi.
         Štúrovské ruské knihy, čo máš, tiež, iba ak ich chceš zadržať, nie.
   </p>
   <p>
    V náhlosti Tvoj vždy verný Jano
   </p>
   <p>
    *
   </p>
   <p>
    <span class="emphasis">
     <em>
      V Tešíne 17. mája 1860
     </em>
    </span>
   </p>
   <p>
   </p>
   <p>
    Braček zlatý!
   </p>
   <p>
    Tvoj list, a druhý Hodža zas senior;
    <sup>
     [
     <a class="footnote" href="#ftn.id2505573" name="id2505573">
      44
     </a>
     ]
    </sup>
    či to nie zvláštna prípadnosť? Tvoj prvý a Tvoj druhý list prišiel sub eodem omine.
    <sup>
     [
     <a class="footnote" href="#ftn.id2505589" name="id2505589">
      45
     </a>
     ]
    </sup>
    No nech im tam pán boh pomáha! Že by Patent
    <sup>
     [
     <a class="footnote" href="#ftn.id2505604" name="id2505604">
      46
     </a>
     ]
    </sup>
    nazad vzali, nemyslím; že by starouhorskú konštitúciu zaviedli, ešte menej
         myslím. Dajú síce dač polovičatého, ale to neuspokojí nikoho. Nemožno ináčej. A predsa mňa
         to veľmi teší. Staré hriechy sa odplácajú; nemúdrosť sa tresce. A finis finalis
    <sup>
     [
     <a class="footnote" href="#ftn.id2505643" name="id2505643">
      47
     </a>
     ]
    </sup>
    z toho čo? Braček môj, Ty to tak znáš ako ja. Mne sa to všetko páči. Ty keď sa
         pozastavuješ na tom, že každý človek nie je človek princípu ako Ty, mýliš sa; takých ľudí
         málo. A teraz žijeme zo dňa na deň a neznáme, na čom stojíme, ako tí neznajú, čo nad osudmi
         národov rozhodujú; čo zajtra príde, neznajú tí sami, a či to nezatratia zajtra, čo dnes
         sami ustanovili, to neznajú tiež oni sami. V takom sme teraz položení. Princíp platí a
         ďalej nič; kto sa ho drží, je povýšený nad všetky mizérie života. — Nerob si zo sveta nič.
         Či tak, či tak, on inakší nebude.
   </p>
   <p>
    Posielam Ti tu 50 zl. a ľutujem, že toho viac niet.
   </p>
   <p>
    S nemčinou Svetozára
    <sup>
     [
     <a class="footnote" href="#ftn.id2505686" name="id2505686">
      48
     </a>
     ]
    </sup>
    ber prísnejšie, keď chceš, aby Ti ho do prvej klasy nevrhli; on sa musí znať
         vysloviť v tejto reči, ak chceš, aby ho do tretej klasy prijali. A potom u nás nič nejde
         more patrio
    <sup>
     [
     <a class="footnote" href="#ftn.id2505708" name="id2505708">
      49
     </a>
     ]
    </sup>
    ako v Uhrách. Uč chlapca to, čo do tretej klasy prislúcha, to potom nič, ak ho
         znovu do tej istej zhodia; my ho dáme pri skúške zapísať do štvrtej vediac, že neobstojí. U
         nás je učenie docela inakšie ako v Uhrách. Hodina bije, musím ísť do kostola, a chcem list
         predsa odoslať. Boh s Tebou i s Tvojimi,
   </p>
   <p>
    Tvoj Jano
   </p>
   <p>
    *
   </p>
   <p>
    <span class="emphasis">
     <em>
      V Tešíne 26/11 1860
     </em>
    </span>
   </p>
   <p>
   </p>
   <p>
    Braček môj!
   </p>
   <p>
    Tiež v krátkosti. Práve som chcel do Cirkevných novín písať „Patent a Diplom“,
    <sup>
     [
     <a class="footnote" href="#ftn.id2505756" name="id2505756">
      50
     </a>
     ]
    </sup>
    ako Tvoj článok prišiel. Mne sa nezdá, že bys’ bol z praktickej stránky predmet
         vyčerpal. Ja som chcel písať toto: Patent a Diplom ako čo by si boli z oka vypadli, je to
         jedno a to isté, lenže na rozličnom poli; Patent nepotvrdzuje starú sústavu ev. cirkvi, ako
         bola pred 1848 v Uhrách, ale na základe vtedajších pomerov vystavuje novú sústavu, poriadok
         v cirkvi smerujúcu, Diplom zas nepotvrdzuje Bullu aureu,
    <sup>
     [
     <a class="footnote" href="#ftn.id2505785" name="id2505785">
      51
     </a>
     ]
    </sup>
    ani poriadky roku 1848, ale na základe starých pomerov označuje cestu, ktorou
         krajina uhorská má kráčať. Tam synoda je to isté, čo tu primaciálne konferencie
    <sup>
     [
     <a class="footnote" href="#ftn.id2505806" name="id2505806">
      52
     </a>
     ]
    </sup>
    a snem. Kde je teda historické právo? I v jednom i v druhom alebo v žiadnom.
         Pri celej komédii je len to smiešne, že hlavní odporníci Patentu Zsedényi,
    <sup>
     [
     <a class="footnote" href="#ftn.id2505825" name="id2505825">
      53
     </a>
     ]
    </sup>
    Zay, Szentiványi,
    <sup>
     [
     <a class="footnote" href="#ftn.id2505842" name="id2505842">
      54
     </a>
     ]
    </sup>
    Lonay
    <sup>
     [
     <a class="footnote" href="#ftn.id2505858" name="id2505858">
      55
     </a>
     ]
    </sup>
    atď. (Tisza
    <sup>
     [
     <a class="footnote" href="#ftn.id2505872" name="id2505872">
      56
     </a>
     ]
    </sup>
    aspoň zostal dôsledný) úrady podľa Diplomu poprijímali, t. j. tým samým
         prakticky vyslovili, že vec cirkevnú nie za takú, ale len za môstok k dosiahnutiu ich
         chúťok považovali. Patentisti mysleli, že cirkvi Patentom, diplomisti že Diplomom
         politickej zpráve pomôžu na nohy. Ako jedni držia Diplom, tak sa druhí musia pridŕžat
         Patentu. Je to jedno a to isté; že to naše hlúpe kňažstvo nepochopuje, je škandál, a práve
         preto sa len toto obviňovať musí. To som chcel v mojom článku povedať - teraz ho viac písať
         nejdem, ale myslím, že bude dobre Tebe myšlienku oznámiť, a Ťa na to upozorniť, ako máš
         paralelu ťahať, ktorou sa Tvoji protivníci iste porazia. Ostatne tí páni dlho panovať
         nebudú a nemôžu, bo i v cirkvi i v štáte len hnusný aristokratizmus chcú upevňovať. I
         Patent i Diplom majú docela nové pomery založiť, a prečo páni podľa Diplomu úrady
         dosiahnuvší Patentu polená pod nohy kládli? Z cirkevných pohnútok? Ja neviem, ale pravda
         je, že je tu najmrzkejšia nedôslednosť. Preto Ti zas len Tiszu chválim.
   </p>
   <p>
    Jožko, nože nebuď taký prajný s titulmi. Martinovi Szentiványimu si vo svojom článku do
         Excellencií nadával. Zato Ti môže úplným právom dať proces, bo sa to od vzdelaného človeka
         len za satiru považovať musí, pri tej skúsenosti, že len Cigánovi jedno, či mu ten, či od
         koho grajciar pýta, je Nagyságod, či Méltoságod
    <sup>
     [
     <a class="footnote" href="#ftn.id2505930" name="id2505930">
      57
     </a>
     ]
    </sup>
    a či až hen Excellencijád. Excellencia je len wirklicher Geheimerrath, Hoffrath
         je Magnificus,
    <sup>
     [
     <a class="footnote" href="#ftn.id2505946" name="id2505946">
      58
     </a>
     ]
    </sup>
    hlavný župán Illustrissimus = osvietený, podžupán veľkomožný (nie ale každý
         pisár), slúžny pán urodzený. Tá Excellencia ma hrozne mrzí preto, žes’ to Ty napísal, a
         bude to iste ako Szentiványimu, tak i Tvojim nepriateľom voda na mlyn. Či je sám Zay
         Excellencia, neviem, ale ako minister hádam.
   </p>
   <p>
    Tvoj spis som dostal
    <sup>
     [
     <a class="footnote" href="#ftn.id2505974" name="id2505974">
      59
     </a>
     ]
    </sup>
    i ďakujem Ti zaň. Vynechaj svoje heiligkeity,
    <sup>
     [
     <a class="footnote" href="#ftn.id2505990" name="id2505990">
      60
     </a>
     ]
    </sup>
    ako napr. heilige Kirche… a iné epitetá ornantia, píš po nemeckých novinách a
         staneš sa za desať rokov u Nemcov auctor classicus. Čo je vo výraze u Teba tvrdé, to
         mierni; naše časy, už je to raz darmo, majú druhé výrazy, ako časy lutherovské. Oproti
         Tvojmu kňazskému smeru, krem hádam, že sa tak nemilosrdne po kalvínoch vozíš, nikto nič
         povedať nesmie (ačpráve i títo sú kresťania a evanjelici), ale nejeden bude Tvoj výraz za
         jadro veci považovať a tak celú pravdu podozrievať. Rezkosť zmýšľania je, pravda, dar boží,
         ale keď kto svojou rezkosťou apriori sám seba ničí, a nič ňou nevyzíska a len že sám sebe
         obľahčí, keď sa vyhovoril, je hriech tam, kde je človek k vyšším cieľom povolaný. Myslím,
         že Ti môžem písať, čo sa mi len páči na svete, bo myslím spolu, že sme celým životom jedno
         a to isté.
   </p>
   <p>
    Alumnický plat za Svetozára je len polročný; na začiatku marca sa zas 25. zl. zložiť má.
         Chlapec sa riadi dobre, len že je vraj veľmi citlivý. Dobre, že došiel len do druhej klasy;
         české práce mi prináša dobré.
   </p>
   <p>
    Krásovi
    <sup>
     [
     <a class="footnote" href="#ftn.id2578045" name="id2578045">
      61
     </a>
     ]
    </sup>
    som písal, aby nefušoval slovenské výrazy vo svojich Novinách, ako arvanská stolica,
    <sup>
     [
     <a class="footnote" href="#ftn.id2578064" name="id2578064">
      62
     </a>
     ]
    </sup>
    Trenčínska st., Jageru, komitátní dům atď.
   </p>
   <p>
    Za listy platíš Ty 10 gr., a ja tiež toľko; polovicu doplatok, a polovicu pokutu.
   </p>
   <p>
    Buď mi pozdravený i s Tvojimi, nezazli mi moje reči, a buď vždy taký úprimný ku mne, ako
         som ja k Tebe,
   </p>
   <p>
    Tvoj Jano
   </p>
   <p>
    *
   </p>
   <p>
    <span class="emphasis">
     <em>
      V Tešíne 8. mája 1861
     </em>
    </span>
   </p>
   <p>
   </p>
   <p>
    Braček môj!
   </p>
   <p>
    Neviem, čo si s Tvojím listom počať; tón, v ktorom je písaný, docela od Teba neprijímam
         a nechcem najmenej Ti v podobnej mrazivej šate odpovedať. Prečo? Preto, že predmet, o
         ktorom sa jedná, sú za jedno pletky, po druhé, že ja slovo priateľa nikdy na vážky
         neberiem, hocby bolo aké trpké, pokiaľ som presvedčený, že sa úmyselne nevypovedali.
   </p>
   <p>
    Tys’ otec, máš dieťa a staráš sa oň dobre; ja som učiteľ, starám sa o svojich zverencov,
         zvlášť keď sú deti mojich priateľov, nakoľko môžem. Z týchto dvoch rozličných stanovísk vec
         považujúc, nerozumiem, prečo Ty len natoľko píšeš, nakoľko sa chceš dozvedieť, či som od
         Teba poslané peniaze dostal, t. j. toľko: Kebys’ nebol početvedúcim mojich peňazí, tak by
         som Ťa mojím písmom ani neobťažoval, lebo si si dovolil, muž dospelý, a k tomu učiteľ a
         priateľ, ktorému som svojho syna zveril, o chlapcovi tak písať, ako to chlapec nedospelý,
         nedozrelý nezasluhuje. Ty, brat môj drahý, ma kladieš do jednej kategórie s Tvojím
         chlapcom. Braček môj, to nerob, lebo myslím, že moje slovo u Teba viac váhy zaslúži ako
         slovo chlapca, ktorý môže sto ráz byť Tvojím synom, ale predsa len vždy chlapcom zostane, a
         uvážiť, čo hovorí, nikdy nie je vstave, lebo je len chlapcom. Že by som sa o dieťa Tvoje
         mne zverené prostredne alebo bezprostredne nebol staral, povedať nesmieš, ale slová
         chlapcove mi nikdy tak neimponujú, lebo však pätnásť rokov medzi chlapci a s chlapci žijem,
         žeby som ich za meradlo svojich krokov držal alebo na ne priveľkú váhu kládol. To už vek
         tak so sebou donáša.
   </p>
   <p>
    Prvý raz Ti písal chlapec, že sa mu vraj v alumnii rúhajú, keď sa modlí. Už odpusť, že
         tak hovorím, ale nie pre Tvojho chlapca výlučne, ale pre ústav mne zverený som bol
         prinútený rúhaniu oproti bohu medzi mládežou koniec urobiť. A čo vyšlo z veci? Že si Tvoj
         Svetozár pekne-krásne celú vec vymyslel, aby so známymi a kamarátmi mohol bývať. Ku mne
         príduc sa poplakal a osvedčil sa, že mu
    <span class="emphasis">
     <em>
      čert
     </em>
    </span>
    pošepol, aby Ti tak
         písal, i vyhlásil sám svoje tvrdenie za úplnú nepravdu. Dieťa je dieťa, a hovorilo mi to
         medzi štyrmi očima, preto som Ti to ani nepísal, aby nezničil k sebe dôveru chlapca,
         ktorému si sám naložil za svojho otca odteraz mňa považovať.
   </p>
   <p>
    V predposlednom liste píšeš, aby som sa postaral o opateru syna Tvojho, pretože má
         niekedy nápady slabosti. Ja u chlapca nespozorovavší do toho času nič, pýtam sa ho, čo je
         vo veci, a on mi odpovie, že mu nič nechybovalo, ani mu nič nechybí, len že ho vtedy, keď
         Vám písal, hlava bolela. Čo som mal teda robiť? Vo veci nebolo nič, prikázal som teda
         chlapcovi, aby mi povedal alebo odkázal, keď mu dačo chybí, že sa potom postarám ja oňho, a
         práve preto, že vo veci nebolo nič, som Vám napísal, že ste mamičkári — a v tom okamihu som
         Vám neodpovedal, lebo nebolo potreba. Na to mi Ty odpovedáš — že však chlapec beztoho píše,
         t. j. Tvoj list nepotrebujem. Môj list? Ani ako znak priateľstva? Jožko, pomysli si, čo je
         to, a uvidíš, ako mi to chutnať muselo. — Odpoveď nebola treba, hoc by Tvoj chlapec bol
         anjelom býval — lebo zas len celá história nebola pravdivá.
   </p>
   <p>
    Píšeš ďalej o nohaviciach, že však si ho s dvanástimi nevyštafiroval. Chlapec dôjde o
         nohavice a tvrdí specifice, že však si mi Ty o tom písal. Ja hovorím, že nie, lebo Tvoj
         mandát bol genericky
    <sup>
     [
     <a class="footnote" href="#ftn.id2578235" name="id2578235">
      63
     </a>
     ]
    </sup>
    vyslovený, i poviem mu, aby na druhý deň ku mne došiel, že pôjdem s ním do
         sklepu a kúpim mu, aké sa mu budú páčiť. Chlapec až podnes nebol u mňa — a nešiel si
         nohavice so mnou kúpiť. Prečo, neznám. Ja ho k tomu siliť nemôžem. Preto som sa Ťa pýtal,
         čo je s nohavicami. — A preto som Ti písal o nohaviciach. Nezaslúžil som trpkostí Tvojich.
         Tvoj chlapec nebol ani v Tvojom dome svätý, ani nie je teraz taký, ani nebude nikdy, tak
         ako si ani Ty nie tým, ani ja. — Preto Ťa nerozumiem a neprijímam trpkosti listu Tvojho, bo
         hoc je Tvoj chlapec krv Tvojej krvi, predsa je len chlapec a musí predsa raz vyhodený byť
         do prúdu života, kde ho ani mať, ani otec vždy obraňovať nebudú vstave, a to ani oproti
         výbuchom prirodzenosti vlastnej, ani oproti návalu vplyvu cudzieho. Nač by ste teda chlapca
         domov brali, keď mu zhola nič nechybí? — Nech sa chlapec vo svete otrie. To je s Tvojím
         synom moja hlavná zásada, a dobre bude, len Vy nefušujte do toho. To som rozumel pod
         výrazom „mamičkárstvo“, a pravdu som mal.
   </p>
   <p>
    Peniaze som dostal všetky a zložím Ti počty úplne.
   </p>
   <p>
    Jožko, nože nemaj zazle slová moje! Ja myslím, že Ti písať môžem, čo sa mi len páči, a
         ja Tvoje slová, čo by sa mne nepáčili, tiež s pokorou prijímam, neberiem ich na vážky, a
         nič menej nie som pritom ako citlivý, lebo znám od priateľa tiež niečo strpieť, hoc by ma
         to aj svrbelo. Neverím, že bys’ ma v záležitosti dieťaťa svojho za nespravodlivého držať
         mohol, a preto nač komédie? Nechaj vodu bežať a kamenie ležať — Tvoj syn sa Ti nestratí, je
         chlapec ináčej dobrý, ale je predsa len chlapec.
   </p>
   <p>
    Teraz mi pozdrav srdečne Tvojich a buď vždy až do smrti dobrým bratom
   </p>
   <p>
    Tvojmu Janovi
   </p>
   <p>
   </p>
   <p>
    Na kapitolu Ti tu držanú neber otrocký ohľad, bo ju šulmajster
    <sup>
     [
     <a class="footnote" href="#ftn.id2578312" name="id2578312">
      64
     </a>
     ]
    </sup>
    písal.
   </p>
   <p>
    Ešte jedno. Z ohľadu kolkov listových si vec naopak pochopil, píšuc mi o vyslovení
         poštára senického. Ja som pritom nerozumel nič inšie, len že dávaš Ty sám kolok
         desaťgrajciarový, a tak že sa pritom 5 grajciarov doplácať, a k tomu podľa poštového
         predpisu 5 grajciarov pokuta platiť musí. I povedal som, že Ty sám to isté, čo ja tiež
         platiť musím. Keď Ty list nefrankuješ, to ma k pokute nikto siliť nemôže, ale takto i Ty
         platíš i ja platím. Inými slovy: čo je vyše dvadsať míľ, platí sa 15 a nie 10 grajciarov,
         lebo ináčej pokuta nasleduje, čo ma mrzí nie pre 5 alebo 10 grajciarov, ale pre pokutu.
         Hôny soit, qui mal y pense.
    <sup>
     [
     <a class="footnote" href="#ftn.id2578350" name="id2578350">
      65
     </a>
     ]
    </sup>
   </p>
   <p>
    *
   </p>
   <p>
    <span class="emphasis">
     <em>
      (Asi z júla 1862)
     </em>
    </span>
   </p>
   <p>
   </p>
   <p>
    … Ja sa Tvojich teologických spisov už bojím. Od Tvojej „Lutherovej cirkvi“ som
         očakával, že to bude kniha, ktorá bude musieť mať na stoloch nášho ľudu svoje miesto cez
         celé storočia… Ty si sa nevládal povzniesť nad osobné lapálie. Ďalším zlom v Tvojej
         „Lutherovej cirkvi“ je to, že si Ty horší luterán, ako by si bol katolík. U katolíkov
         vyhlasuje za svätých len pápež, pričom mu však pomáhajú svedkovia, ktorí majú dosvedčiť, že
         na nich spôsobené boli tie a tie zázraky; Ty však kanonizuješ Luthera, Melanchtona
    <sup>
     [
     <a class="footnote" href="#ftn.id2578401" name="id2578401">
      66
     </a>
     ]
    </sup>
    a symboly (Tridentský koncil ešte nikoho nevyhlásil za svätého… to spravil
         svojím spôsobom len luterán Hurban) — a všetko to robíš sám, bez pýtania sa aspoň nás
         pravoverných luteránov. Takto dávaš svojim a našim nepriateľom nesmierne zbrane… Ty si nie
         luterán, ale viac ako katolík na základe evanjelickej cirkvi. Evanjelická cirkev sa tak
         vzpiera proti svätým, že ani Pannu Máriu neuznáva za svätú, tým menej Luthera a Melanchtona
         a symboly. Ty to však robíš na vlastnú päsť a tým viac škodíš, ako osožíš: lebo zo
         skostnatenej ortodoxie musel sa i v Nemecku prirodzene vyvinúť racionalizmus. Beda nám
         však, keby zdravý rozum nášho ľudu musel v budúcnosti takto súdiť o svojich najlepších
         mužoch. Tvoje stanovisko, ako ho totiž zastupuješ, jakživ sa nebude držať… Odpusť, že si
         ja, keď hovorím priateľovi, viac dovoľujem, ako je mojím zvykom. Hlavná vec je, že spis
         nevydávaš v mene svojom, ale v mene Kuzmányho dištriktu,
    <sup>
     [
     <a class="footnote" href="#ftn.id2578448" name="id2578448">
      67
     </a>
     ]
    </sup>
    a tak v mene všetkých, ktorí sme s Tebou. Ak by si aj vo svojom spise tak mal
         hovoriť, ako v „Lutherovej cirkvi“,
    <sup>
     [
     <a class="footnote" href="#ftn.id2578471" name="id2578471">
      68
     </a>
     ]
    </sup>
    všetkých nás pochováš…
   </p>
   <p>
    *
   </p>
   <p>
    <span class="emphasis">
     <em>
      Tešín 9. decembra 1964
     </em>
    </span>
   </p>
   <p>
   </p>
   <p>
    Braček Jožko, starý kamarát!
   </p>
   <p>
    Došiel Tvoj list a tešil ma veľmi. Neviem, bude to dákesi galvanickomagnetické fluidum,
         ktoré sa nad nami vznáša a má u jednotlivcov rovne zmýšľajúcich moc podivnú. Neviem tiež,
         či je pravda, ale mne sa len tak zdá, že to bolo ten istý deň, keď bol Petrík u Teba, keď
         dôjduc od večere, premýšľal som o tom, o čom Vy a že mi na mysli bol práve Sokol a jeho
         ďalšie vydávanie. Vo Viedni hovoril Pauliny, že keby on odstúpiť mal, Ty redakciu časopisu
         jeho prevezmeš; i pomyslel som si: Ten Jožo je predsa len stonoha! Keď druhým para
         vychádza, kto potom preberá všetko na plecia svoje? Nuž on. To je genesis básničky.
         Demonštrácie som tým robiť nechcel, to bol čistý výplav citov mojich. Znám, čo je jadro a
         čo len škrupina. Zdá sa mi, že sa naši, t. j. tá Nová škola, veľmi zamilovali do maďarstvu
         podobným demonštráciám a že myslia s bubny si vydobyť a vyzískať postavenie také, aké majú
         Maďari. V tom sa klamú. Práve včera som písal Franciscimu, že sa mi jeho a Popu vymenovanie
         ničím iným byť nezdá ako experimentom, majúcim Maďarom auf den Puls fühlen,
    <sup>
     [
     <a class="footnote" href="#ftn.id2578539" name="id2578539">
      69
     </a>
     ]
    </sup>
    i že my nemáme nič, pokiaľ nemáme
    <span class="emphasis">
     <em>
      zákonné
     </em>
    </span>
    uznanie
         národnosti a jeho systematické prevedenie.
   </p>
   <p>
    K želaniu Tvojmu, aby som napísal Reštavráciu Slovenstva, Ti odpovedám, že niks tajč.
    <sup>
     [
     <a class="footnote" href="#ftn.id2578564" name="id2578564">
      70
     </a>
     ]
    </sup>
    Rozdiel medzi Tvojimi a mojimi povesťami je ten, že Ty všade máš akú-takú
         tendenciu národnú, ja som ale všade práve tomu vyhýbal. Bude to, pravda, kardinálny rozdiel
         príčinou, ktorý máme obaja o básnictve. Tak si zostanem i teraz verným, ačpráve hádam znať
         budeš, že ma i Štúr v ohľade tomto odpudzoval, a vo svojom, mnou do češtiny preloženom
         článku docela iného bol zmýšľania. Hádali sme sa o tom mnoho. Tvoj materiál by sa u mňa len
         k epizódam mohol hodiť.
   </p>
   <p>
    Hovoriac o náhľadoch Štúrových, nemôžem zabudnúť Ti odpovedať, že sa o vydanie
         životopisu jeho s Tebou nezrovnávam. Naopak: najprv životopis, potom báseň; tamten
         materiál, tento tu samostatné vyvedenie. Radil by som ale Matici, aby spis ten nevydávala
         bez doplnkov, pochádzajúcich z Tvojej doby. Z prvej doby by ich mohol dať Zoch
    <sup>
     [
     <a class="footnote" href="#ftn.id2578600" name="id2578600">
      71
     </a>
     ]
    </sup>
    alebo Hodža, z druhej (t. j. 1848/49} Ty a z tretej ja.
   </p>
   <p>
    Píšeš ďalej o kritike diel národných. Nuž dobre, ja by som bol pritom, myslím ale, že to
         teraz ešte niet na čase. V Tvojom pláne vidím dač, o čom Ty hádam ani sám nevieš:
         luteránstvo a katolíctvo. Hodža mi hovoril pred dvoma rokmi: Oddali sme rukoväť žitia nášho
         katolíkom, uvidíme, čo z toho pôjde. Uvidíme, čo z toho pôjde. Ale zase len
    <span class="emphasis">
     <em>
      vtedy
     </em>
    </span>
    , keď
    <span class="emphasis">
     <em>
      uvidíme
     </em>
    </span>
    , čo z toho pôjde, s istotou
         vystúpiť môžeme. Povieš mi ale na to, čo to má s kritikou? Ja Ti odpoviem: Veľmi mnoho. Čo
         sme my ukázali, zná každý, čo ale oni, krem Hattalu,
    <sup>
     [
     <a class="footnote" href="#ftn.id2578642" name="id2578642">
      72
     </a>
     ]
    </sup>
    ukázali, nevie nikto. Viktorinove všetky práce sú mizerné; jeho najlepšie dielo
         je gramatika. Mallého práce o dopisovaní a o tých troch číslach sú žiacke cvičenia v
         logike; jeho Rechtscontinuität je dielo vážne, ale úplne nepraktické.
    <sup>
     [
     <a class="footnote" href="#ftn.id2578666" name="id2578666">
      73
     </a>
     ]
    </sup>
    Jonášove tendenčné drámy sa mi už v princípe nepáčia, tak ako i jeho kronika
         slovenská. Palárikove drámy kuľhajú na tú istú nemoc ako Jonášove a Tvoje povesti (Nota
         bene, podľa môjho zdania).
   </p>
   <p>
    Úsudky Tvoje o časopisectve sú úplne zralé a dobré; blbosť, ako píšeš, je tu, nota bene,
         bez Paulinyho, Licharda a Ferienčíka.
   </p>
   <p>
    Ak ma budete potrebovať do Vášho kola, budem iste s Vami držať, len mi označte práce;
         program som ale nie vystaviť vstave, bo nemám kníh, novín, jedným slovom, materiálu. Ináčej
         by som to vďačne urobil. Vidíš, zas ten starý veterán Hurban čos’ podobného podujať môže! A
         či nemám pravdu? Pravdaže ju mám, to i ty, synku, veríš. Nadal si mi síce vo Viedni do puerov
    <sup>
     [
     <a class="footnote" href="#ftn.id2578709" name="id2578709">
      74
     </a>
     ]
    </sup>
    za výraz tento, ale nuž nič, ja som na výraz tento zvyklý.
   </p>
   <p>
    A tak keby sa dač podobné stať malo, dajte mi úlohu, ja jej dostojím.
   </p>
   <p>
    Jožko môj, keď píšeš literárne a politické články, neteologizuj, a píš tak, ako si
         písaval predtým.
   </p>
   <p>
    Ale čo nás po múdrych rečiach; máme ich každodenne dosť. Anička Tvoja
    <sup>
     [
     <a class="footnote" href="#ftn.id2578740" name="id2578740">
      75
     </a>
     ]
    </sup>
    zaslúži prvé miesto, a predsa vidíš, aký som grobian nepostaviť ju dopredu.
         Znám, ako to bývalo, keď sme v Sobotišti komédiu hrali, a kde mňa, sufléra,
    <sup>
     [
     <a class="footnote" href="#ftn.id2578757" name="id2578757">
      76
     </a>
     ]
    </sup>
    v novinách veľmi vychválili. Znám tiež, ako hrabávala lipové lístie, a nám ho
         vo vreciach do Prešporka posielala. My sme sa síce mŕštili, fajčiac ho, ale predsa sme to
         len zo samej horlivosti všetko v dýmkach našich spálili. Ja som síce do Bubna o
         Bolemanovských prednáškach napísal persiflážu na podobnú horlivosť, ale ma zato mali vybiť.
         Pošepni jej, prosím Ťa, len troška do ucha, aby to žiaden nepočul, že ja veru teraz jej
         Hurbana „za prvého syna Slovenska“ držím, bo viem, že keď už raz na mňa toľko drží, jej to
         ľahostajné nebude.
   </p>
   <p>
    Pozdrav mi i Aničku, i deti Tvoje, a buď vždy dobrým starým bratom
   </p>
   <p>
    Tvojmu Kalinčiakovi
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505107" name="ftn.id2505107">
        31
       </a>
       ]
      </sup>
      <span class="emphasis">
       <em>
        Das ist nicht drastisch, das ist gemein
       </em>
      </span>
      (nem.) — to nie je
               drastické, ale vulgárne
     </p>
    </div>
    <div class="footnote">
     <p>
      <sup>
       [
       <a class="para" href="#id2505138" name="ftn.id2505138">
        32
       </a>
       ]
      </sup>
      <span class="emphasis">
       <em>
        Violenciou
       </em>
      </span>
      (lat.) — násilím
     </p>
    </div>
    <div class="footnote">
     <p>
      <sup>
       [
       <a class="para" href="#id2505197" name="ftn.id2505197">
        33
       </a>
       ]
      </sup>
      <span class="emphasis">
       <em>
        Martin Čulen
       </em>
      </span>
      (1823 — 1894) — katol. kňaz, buditeľ aj
               literárne činný. Účinkoval neskôr na katol. gymnáziu v Banskej Bystrici a potom v
               Kláštore pod Znievom.
     </p>
    </div>
    <div class="footnote">
     <p>
      <sup>
       [
       <a class="para" href="#id2505216" name="ftn.id2505216">
        34
       </a>
       ]
      </sup>
      <span class="emphasis">
       <em>
        Professor
       </em>
      </span>
      atď. (nem.) — Profesor na c. k. katolíckom štátnom
               gymnáziu v Prešporku, Zelený trh č. 519.
     </p>
    </div>
    <div class="footnote">
     <p>
      <sup>
       [
       <a class="para" href="#id2505287" name="ftn.id2505287">
        35
       </a>
       ]
      </sup>
      <span class="emphasis">
       <em>
        Testimónium
       </em>
      </span>
      (lat.) — vysvedčenie (školské)
     </p>
    </div>
    <div class="footnote">
     <p>
      <sup>
       [
       <a class="para" href="#id2505313" name="ftn.id2505313">
        36
       </a>
       ]
      </sup>
      <span class="emphasis">
       <em>
        O Tvojom článku
       </em>
      </span>
      — ktorý mal nadpis Terminus ad quem, Allerlei
               Betrachtungen (lat. a nem.): Medzník, po ktorý, Úvahy o všeličom (Evang. Wochenblatt
               II, 1858, č. 6 — 8, 10 — 11, v čase od 11. februára do 18. marca). Na Soltészov
               článok Hurban, podľa všetkého, už neodpovedal (zachoval sa v tom podľa rady Jána
               Chalupku), pretože situácia sa zatiaľ už podstatne zmenila.
     </p>
    </div>
    <div class="footnote">
     <p>
      <sup>
       [
       <a class="para" href="#id2505334" name="ftn.id2505334">
        37
       </a>
       ]
      </sup>
      <span class="emphasis">
       <em>
        S Daňom
       </em>
      </span>
      — Danielom Lichardom
     </p>
    </div>
    <div class="footnote">
     <p>
      <sup>
       [
       <a class="para" href="#id2505349" name="ftn.id2505349">
        38
       </a>
       ]
      </sup>
      <span class="emphasis">
       <em>
        O Šoltísovi
       </em>
      </span>
      — Andrejovi Soltészovi, ev. farárovi v
               Matejovciach. Napísal na Hurbanov (anonymný) článok odpoveď pod názvom Ne quid nimis!
               oder Allzuviel ist ungesund (lat. a nem.): Nič priveľmi! alebo čoho je príliš mnoho,
               to je škodlivé (Evangelisches Wochenblatt, Evanjelický týždenník, roč. II., 1858, č.
               12, z 25. marca, stĺpec 185 — 189).
     </p>
    </div>
    <div class="footnote">
     <p>
      <sup>
       [
       <a class="para" href="#id2505421" name="ftn.id2505421">
        39
       </a>
       ]
      </sup>
      <span class="emphasis">
       <em>
        Seberiniho
       </em>
      </span>
      — Jána Seberiniho ml. (1825 — 1915), vtedy ev.
               farára v Banskej Štiavnici, neskoršie vojenského superintendenta vo Viedni
     </p>
    </div>
    <div class="footnote">
     <p>
      <sup>
       [
       <a class="para" href="#id2505458" name="ftn.id2505458">
        40
       </a>
       ]
      </sup>
      <span class="emphasis">
       <em>
        Brezníkovským priateľom
       </em>
      </span>
      — podľa Jána Breznyika (1815 — 1897),
               ktorý bol profesorom a riaditeľom ev. lýcea v Banskej Štiavnici. Patril medzi
               znášanlivejších odrodilcov.
     </p>
    </div>
    <div class="footnote">
     <p>
      <sup>
       [
       <a class="para" href="#id2505490" name="ftn.id2505490">
        41
       </a>
       ]
      </sup>
      <span class="emphasis">
       <em>
        K Michalovi do Ivánky
       </em>
      </span>
      — Michalovi Obrenovićovi III. (1825 —
               1868), srbskému kniežaťu, vtedy vo vyhnanstve. Bol priaznivec Ľudovíta Štúra a býval
               v nitrianskej Ivánke, kde mal majetok.
     </p>
    </div>
    <div class="footnote">
     <p>
      <sup>
       [
       <a class="para" href="#id2505512" name="ftn.id2505512">
        42
       </a>
       ]
      </sup>
      <span class="emphasis">
       <em>
        Collectu
       </em>
      </span>
      (lat.) — zbierku
     </p>
    </div>
    <div class="footnote">
     <p>
      <sup>
       [
       <a class="para" href="#id2505528" name="ftn.id2505528">
        43
       </a>
       ]
      </sup>
      <span class="emphasis">
       <em>
        Johann August Wilhelm Neander
       </em>
      </span>
      (1789 — 1850) — nemecký univ.
               profesor, patrí medzi najvýznamnejších cirkevných historikov
     </p>
    </div>
    <div class="footnote">
     <p>
      <sup>
       [
       <a class="para" href="#id2505573" name="ftn.id2505573">
        44
       </a>
       ]
      </sup>
      <span class="emphasis">
       <em>
        Hodža zas senior
       </em>
      </span>
      — Michal, ktorý bol vtedy skutočne za krátky
               čas liptovským (patentálnym) seniorom
     </p>
    </div>
    <div class="footnote">
     <p>
      <sup>
       [
       <a class="para" href="#id2505589" name="ftn.id2505589">
        45
       </a>
       ]
      </sup>
      <span class="emphasis">
       <em>
        Sub eodem omine
       </em>
      </span>
      (lat.) — pod tým istým znamením (tu zrejme
               zlým, keďže je ďalej reč o Patente)
     </p>
    </div>
    <div class="footnote">
     <p>
      <sup>
       [
       <a class="para" href="#id2505604" name="ftn.id2505604">
        46
       </a>
       ]
      </sup>
      <span class="emphasis">
       <em>
        Patent
       </em>
      </span>
      — cisársky patent z 1. septembra 1859, zabezpečujúci
               poriadok v uhorskej ev. cirkvi a znemožňujúci zemiansko-maďarizátorskú nadvládu.
               Pretože išlo o akt absolutistickej vlády, dovtedajší mocipáni v cirkvi Patent
               neuznali a odvolávajúc sa na cirkevnú autonómiu, začali tajný i zjavný odboj proti
               nemu. Mali v tom veľký úspech, až napokon r. 1866 bol Patent celkom odvolaný. V r.
               1859 — 1866 bola teda v uhorskej ev. cirkvi patentálna a autonómna strana. Slovenskí
               buditelia boli zväčša patentalistami.
     </p>
    </div>
    <div class="footnote">
     <p>
      <sup>
       [
       <a class="para" href="#id2505643" name="ftn.id2505643">
        47
       </a>
       ]
      </sup>
      <span class="emphasis">
       <em>
        Finis finalis
       </em>
      </span>
      (lat.) — konečný koniec
     </p>
    </div>
    <div class="footnote">
     <p>
      <sup>
       [
       <a class="para" href="#id2505686" name="ftn.id2505686">
        48
       </a>
       ]
      </sup>
      <span class="emphasis">
       <em>
        Svetozára
       </em>
      </span>
      — najstaršieho Hurbanovho syna, neskoršieho
               Vajanského (1847 — 1916), známeho básnika a spisovateľa, redaktora Národných
               novín
     </p>
    </div>
    <div class="footnote">
     <p>
      <sup>
       [
       <a class="para" href="#id2505708" name="ftn.id2505708">
        49
       </a>
       ]
      </sup>
      <span class="emphasis">
       <em>
        More patrio
       </em>
      </span>
      (lat.) — podľa obyčaje vlasti (po domácky)
     </p>
    </div>
    <div class="footnote">
     <p>
      <sup>
       [
       <a class="para" href="#id2505756" name="ftn.id2505756">
        50
       </a>
       ]
      </sup>
      <span class="emphasis">
       <em>
        Diplom
       </em>
      </span>
      z 20. októbra 1860. Bola to za absolutizmu, aký
               zavládol od r. 1849, už tretia oktrojovaná, panovníkom jednostranne daná a nanútená
               ústava. Vynútila si ho porážka Rakúska vo vojne s Francúzskom a Sardínskom r.
               1859.
     </p>
    </div>
    <div class="footnote">
     <p>
      <sup>
       [
       <a class="para" href="#id2505785" name="ftn.id2505785">
        51
       </a>
       ]
      </sup>
      <span class="emphasis">
       <em>
        Bullu aureu
       </em>
      </span>
      (lat.) — zlatú bulu, ktorú vydal r. 1222 uhorský
               kráľ Ondrej II. a ktorá bola po stáročia základným zákonom uhorskej stavovskej
               ústavy
     </p>
    </div>
    <div class="footnote">
     <p>
      <sup>
       [
       <a class="para" href="#id2505806" name="ftn.id2505806">
        52
       </a>
       ]
      </sup>
      <span class="emphasis">
       <em>
        Primaciálne konferencie
       </em>
      </span>
      — totiž schôdze uhorského katolíckeho
               kléru pod predsedníctvom uhorského prímasa
     </p>
    </div>
    <div class="footnote">
     <p>
      <sup>
       [
       <a class="para" href="#id2505825" name="ftn.id2505825">
        53
       </a>
       ]
      </sup>
      <span class="emphasis">
       <em>
        Eduard Zsedényi
       </em>
      </span>
      (pôv. Pflannschmidt, 1804 — 1879) — maďarský
               politik, najprv krajný konzervatívec, potom od r. 1859 obranca protestantskej
               autonómie proti vtedajšej absolutistickej vláde
     </p>
    </div>
    <div class="footnote">
     <p>
      <sup>
       [
       <a class="para" href="#id2505842" name="ftn.id2505842">
        54
       </a>
       ]
      </sup>
      <span class="emphasis">
       <em>
        Martin Szentiványi
       </em>
      </span>
      (1815 — 1895) — maďarský politik, r. 1860
               preddunajský (autonomistický) dištriktuálny dozorca. Bol veľkým odporcom patentu z 1.
               septembra 1859.
     </p>
    </div>
    <div class="footnote">
     <p>
      <sup>
       [
       <a class="para" href="#id2505858" name="ftn.id2505858">
        55
       </a>
       ]
      </sup>
      <span class="emphasis">
       <em>
        Melchior Lónyay
       </em>
      </span>
      (1822 — 1884) — maďarský politik,
               národohospodársky odborník, poradca Andrássyho a Deáka v týchto otázkach
     </p>
    </div>
    <div class="footnote">
     <p>
      <sup>
       [
       <a class="para" href="#id2505872" name="ftn.id2505872">
        56
       </a>
       ]
      </sup>
      <span class="emphasis">
       <em>
        Koloman Tisza
       </em>
      </span>
      (1830 — 1902) — maďarský politik, v r. 1875 —
               1890 predseda uhorskej vlády, bezohľadný maďarizátor
     </p>
    </div>
    <div class="footnote">
     <p>
      <sup>
       [
       <a class="para" href="#id2505930" name="ftn.id2505930">
        57
       </a>
       ]
      </sup>
      <span class="emphasis">
       <em>
        Nadságod, či Méltóságod
       </em>
      </span>
      atď. (maď.) — Vaša veľkomožnosť, Vaša
               osvietenosť, Vaša excelencia
     </p>
    </div>
    <div class="footnote">
     <p>
      <sup>
       [
       <a class="para" href="#id2505946" name="ftn.id2505946">
        58
       </a>
       ]
      </sup>
      <span class="emphasis">
       <em>
        Wirklicher Geheimerrat
       </em>
      </span>
      atď. (nem.) — skutočný tajný radca
               (akým bol aj Štefan Moyses), Hofrat je dvorný radca, Čiže Magnificus (lat.),
               slávny.
     </p>
    </div>
    <div class="footnote">
     <p>
      <sup>
       [
       <a class="para" href="#id2505974" name="ftn.id2505974">
        59
       </a>
       ]
      </sup>
      <span class="emphasis">
       <em>
        Tvoj spis som dostal
       </em>
      </span>
      — išlo zrejme o brožúrku Církevní světlo
               ve tmách času přítomného (1860), odtlačok z Hurbanovho časopisu Církevní listy
     </p>
    </div>
    <div class="footnote">
     <p>
      <sup>
       [
       <a class="para" href="#id2505990" name="ftn.id2505990">
        60
       </a>
       ]
      </sup>
      <span class="emphasis">
       <em>
        Vynechaj svoje heiligkeity
       </em>
      </span>
      atď. (nem.) — svätosti, ako napr.
               svätá cirkev
     </p>
    </div>
    <div class="footnote">
     <p>
      <sup>
       [
       <a class="para" href="#id2578045" name="ftn.id2578045">
        61
       </a>
       ]
      </sup>
      <span class="emphasis">
       <em>
        Alois Krása
       </em>
      </span>
      (1828 — 1900) — český politik a publicista.
               Vydával od októbra 1860 do konca r. 1861 noviny Čas s nevyhraneným smerom a nestojace
               na stanovisku českého historického práva
     </p>
    </div>
    <div class="footnote">
     <p>
      <sup>
       [
       <a class="para" href="#id2578064" name="ftn.id2578064">
        62
       </a>
       ]
      </sup>
      <span class="emphasis">
       <em>
        Arvanská stolica
       </em>
      </span>
      atď. — Krása nevedel, že Árva je Orava, že
               sa stolica menuje Trenčianska, že sa má písať o Jágri a že pojem „komitát“ sa v
               slovenčine nepoužíva.
     </p>
    </div>
    <div class="footnote">
     <p>
      <sup>
       [
       <a class="para" href="#id2578235" name="ftn.id2578235">
        63
       </a>
       ]
      </sup>
      <span class="emphasis">
       <em>
        Genericky
       </em>
      </span>
      (lat.) — všeobecne
     </p>
    </div>
    <div class="footnote">
     <p>
      <sup>
       [
       <a class="para" href="#id2578312" name="ftn.id2578312">
        64
       </a>
       ]
      </sup>
      <span class="emphasis">
       <em>
        Šulmajster
       </em>
      </span>
      (z nem.) — učiteľ, rechtor
     </p>
    </div>
    <div class="footnote">
     <p>
      <sup>
       [
       <a class="para" href="#id2578350" name="ftn.id2578350">
        65
       </a>
       ]
      </sup>
      <span class="emphasis">
       <em>
        Hôny soit, qui mal y pense.
       </em>
      </span>
      (franc.) — Nech sa hanbí každý,
               kto pri tom myslí na niečo zlé (nadpis na anglickom podväzkovom rade).
     </p>
    </div>
    <div class="footnote">
     <p>
      <sup>
       [
       <a class="para" href="#id2578401" name="ftn.id2578401">
        66
       </a>
       ]
      </sup>
      <span class="emphasis">
       <em>
        Filip Melanchthon
       </em>
      </span>
      (1497 — 1560) — nemecký teológ, Lutherov
               najbližší spolupracovník. Symbolmi sa rozumejú symbolické knihy, obsahujúce učenie
               evanjelickej cirkvi luterského smeru.
     </p>
    </div>
    <div class="footnote">
     <p>
      <sup>
       [
       <a class="para" href="#id2578448" name="ftn.id2578448">
        67
       </a>
       ]
      </sup>
      <span class="emphasis">
       <em>
        Kuzmányho dištriktu
       </em>
      </span>
      — totiž prešporskej patentálnej
               superintendencie. Zo superintendencií podľa spomenutého cisárskeho patentu z r. 1859
               (malo ich byť šesť) udržala sa táto jediná, aj to s nesmiernymi bojmi a
               ťažkosťami.
     </p>
    </div>
    <div class="footnote">
     <p>
      <sup>
       [
       <a class="para" href="#id2578471" name="ftn.id2578471">
        68
       </a>
       ]
      </sup>
      <span class="emphasis">
       <em>
        V „Lutherovej církvi“
       </em>
      </span>
      — Kalinčiak tu myslí Hurbanovu knihu
               Církev evanjelicko-lutheránská v jejích vnitřních živlech a bojích na světě…
               (1861).
     </p>
    </div>
    <div class="footnote">
     <p>
      <sup>
       [
       <a class="para" href="#id2578539" name="ftn.id2578539">
        69
       </a>
       ]
      </sup>
      <span class="emphasis">
       <em>
        Maďarom auf den Puls fühlen
       </em>
      </span>
      (nem.) — siahnuť na pulz
     </p>
    </div>
    <div class="footnote">
     <p>
      <sup>
       [
       <a class="para" href="#id2578564" name="ftn.id2578564">
        70
       </a>
       ]
      </sup>
      <span class="emphasis">
       <em>
        Niks tajč
       </em>
      </span>
      (nem. hovor.) — nič po nemecky; čiže: nebude z toho
               nič
     </p>
    </div>
    <div class="footnote">
     <p>
      <sup>
       [
       <a class="para" href="#id2578600" name="ftn.id2578600">
        71
       </a>
       ]
      </sup>
      <span class="emphasis">
       <em>
        Ctiboh Zoch
       </em>
      </span>
      (pôv. Timotheus Cochius, 1815 — 1865) — buditeľ a
               spisovateľ, ev. farár v Jasenovej na Orave
     </p>
    </div>
    <div class="footnote">
     <p>
      <sup>
       [
       <a class="para" href="#id2578642" name="ftn.id2578642">
        72
       </a>
       ]
      </sup>
      <span class="emphasis">
       <em>
        Martin Hattala
       </em>
      </span>
      (1821 — 1903) — rodom z Trstenej, katol. kňaz
               a buditeľ, od r. 1854 až do penzionovania profesor slovanského jazykospytu na
               univerzite v Prahe
     </p>
    </div>
    <div class="footnote">
     <p>
      <sup>
       [
       <a class="para" href="#id2578666" name="ftn.id2578666">
        73
       </a>
       ]
      </sup>
      <span class="emphasis">
       <em>
        Mallého Die wahre Rechts-Kontinuität
       </em>
      </span>
      atď. (nem.) — Skutočná
               právna kontinuita v uhorskej otázke (1864), politický spis, časový síce, ale
               udalosťami zakrátko prekonaný
     </p>
    </div>
    <div class="footnote">
     <p>
      <sup>
       [
       <a class="para" href="#id2578709" name="ftn.id2578709">
        74
       </a>
       ]
      </sup>
      <span class="emphasis">
       <em>
        Do puerov
       </em>
      </span>
      (lat.) — chlapcov
     </p>
    </div>
    <div class="footnote">
     <p>
      <sup>
       [
       <a class="para" href="#id2578740" name="ftn.id2578740">
        75
       </a>
       ]
      </sup>
      <span class="emphasis">
       <em>
        Anička Tvoja
       </em>
      </span>
      — Anna Hurbanová, rod. Jurkovičová (1824 —
               1905)
     </p>
    </div>
    <div class="footnote">
     <p>
      <sup>
       [
       <a class="para" href="#id2578757" name="ftn.id2578757">
        76
       </a>
       ]
      </sup>
      <span class="emphasis">
       <em>
        Sufléra
       </em>
      </span>
      (franc.) — šepkára
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578804">
       </a>
       Listy Pavlovi Dobšinskému
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2578815" name="id2578815">
      77
     </a>
     ]
    </sup>
   </p>
   <p>
   </p>
   <p>
    <span class="emphasis">
     <em>
      V Tešíne 12/12 1859
     </em>
    </span>
   </p>
   <p>
   </p>
   <p>
    Braček môj!
   </p>
   <p>
    Ako tu bol Palárik v jeseni, uzniesli sme sa, že ja Vám tiež z mojej strany písať budem,
         aby ste sa na vydávanie beletristického časopisu podujali s tým mojím osvedčením a
         záväzkom, že každoročne aspoň jednu dlhšiu prácu preň napíšem, ale ako to už u nás ide, čas
         sa míňa a človek pre pletky k hlavnej veci nepríde, tak i ja až podnes k listu, keď
         medzitým už Noviny môj ohlas zbytočným urobili. V tomto je obsažená i moja odpoveď na Váš
         mne taký vítaný list. Palárik hovoril s mojím uzrozumením. Daj pán boh mnoho šťastia a
         zdaru.
   </p>
   <p>
    Teraz o práci. Či budem vstave za dva mesiace dač napísať, čas ukáže, usilovať sa ale
         budem, aby sa to stalo, a len slovom viazať sa nechcem, lebo pri mojom postavení nikdy
         človek nie je pánom svojho času, a nerád čo s istotou hovorím, keď vyplnenie slova z
         každého ohľadu odo mňa nezávisí. Len jedno Vás prosím. Keď budete mať najprvšiu istotu o
         čase, v ktorom začne vychodiť Sokol, dajte mi to hneď na známosť, bo podľa toho budem potom
         i písať. Napíšem Vám dač liptovského — „Mních“; však znáte ten vrch pri Ružomberku.
   </p>
   <p>
    Buďte mi naostatok ešte raz pozdravený úprimne, mnoho šťastia a zdaru Vám ešte raz
         prajem, lebo veru ho veľmi potrebujeme.
   </p>
   <p>
    Váš brat a priateľ J. Kalinčiak
   </p>
   <p>
    *
   </p>
   <p>
    <span class="emphasis">
     <em>
      Tešín 14. februára 1861
     </em>
    </span>
   </p>
   <p>
   </p>
   <p>
    Sokolíčko!
   </p>
   <p>
    Idem neskoro, ale idem predsa. Už to pán boh vie, že s Vami nikdy nemôžem byť hotový.
         Práca, alebo jej počiatok, leží odpísaný od decembra — nezaslal som to, a dobre som urobil,
         bo by sme boli obaja sa len sklamali — nepísal som t. j. ďalej ani litierky. Neviem, kde sa
         ten čas podieva. Písal som do Gwiazdky atď., ale tu som nepokračoval — neviem prečo. Sľúbil
         som na pomník Štúrov 50 zl., peniaze to, ktoré mi Hurban sľúbil v novembri vrátiť —
         nevrátil, až vraj, keď svoju luteránsku cirkev odpredá. Zas som len zaviazol, bo to boli
         práve na to určené peniaze. Vidíte, tak to ide na svete. Teraz či chcem, či nechcem,
         posielam na tento cieľ 10 zl. s tým doložením, že len čo mi tie spomenuté peniaze vrátené
         budú, 40 zl. bude nasledovať. Dajte, prosím Vás, do Sokola nasledujúce prevolanie:
   </p>
   <p>
    Roku 1849 bolo v Modre slovenské kasíno založené, ale potom generálom Alemannom
         zakázané, ačpráve jeho predchodca generál Gerstner jeho založenie ústne bol dovolil. Preto
         sa náradie nakúpené vypredať muselo, a odtiaľ utŕžené peniaze vzal p. Daniel Minich, ev.
         kňaz modranský, k tomu súc od všetkých účastníkov splnomocnený a prevolaný, do opatery až
         potiaľ, pokiaľ nejaké slovensko-národné podujatie by ich nepožadovalo. Rozhodnutie sme
         jednohlasne zanechali jemu samému, majúc v jeho osobnosť neobmedzenú dôveru. Peniaze vložil
         p. Minich sčiastky do sporiteľne prešporskej, sčiastky ich uložil u jednotlivých mešťanov.
         Podľa uzavretia nášho z roku 1850 prosím priateľa môjho p. Minicha, ktorý má právo podľa
         svojho vlastného najlepšieho presvedčenia peniaze spomenuté k tomu lebo k tomu cieľu
         vynaložiť, aby sa vyslovil, či by sa tých pár sto zlatých na pomník Štúrov obetovať nemohlo
         —
   </p>
   <p>
    Kalinčiak
   </p>
   <p>
    Predplatok na Sokola posielam 3 zl.
   </p>
   <p>
    Z predošlého roku som 8. číslo Sokola nedostal.
   </p>
   <p>
    V povesti budem teraz pokračovať, kedy ju ale odošlem, neviem.
   </p>
   <p>
    Boh s Vami. Pozdravte Šuhajdu a Landerera.
   </p>
   <p>
    Váš vždy verný Kalinčiak
   </p>
   <p>
    P. S. Knihovni c. k. ev. gymnáziu v Tešíne darovali kníhkupci v Ľvove, p. Milikovski
         153, p. Jabloňski 23, p. Wild 22 diel i z viacej zväzkov záležajúcich, takže sa zvláštny
         oddiel kníh poľských pri tomže gymnáziu založiť môže a to podľa príkladu knihovne
         česko-slovenskej.
   </p>
   <p>
    Oznámte to v Sokole; budete v tom prvý. Rozumiete ale vec? — pravda, rozumiete.
   </p>
   <p>
    *
   </p>
   <p>
    <span class="emphasis">
     <em>
      V Tešíne 19. februára 1861
     </em>
    </span>
   </p>
   <p>
   </p>
   <p>
    Sokolíčko!
   </p>
   <p>
    Sotva som Vám list odoslal, boli spomínané peniaze tu. Vidíte, Jožko Hurban je statočný
         človek. Posielam teda ďalších 40 zlatých na pomník Štúrov.
   </p>
   <p>
    Boh s Vami. Písal by som dač, ale mám hrozne mizerné procesy s vojskom, menovite s
         jedným plukovníkom tu stanujúcim, tak je týždeň zas preč.
   </p>
   <p>
    Zdrav sa majte, Váš Kalinčiak
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578815" name="ftn.id2578815">
        77
       </a>
       ]
      </sup>
      <span class="emphasis">
       <em>
        Pavel Dobšinský
       </em>
      </span>
      (1828 — 1885) — vtedy profesor na štiavnickom
               lýceu, potom ev. farár v Drienčanoch; ako redaktora Sokola (1830 — 1861) apostrofuje
               ho Kalinčiak: „Sokolíčko!“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579080">
       </a>
       Listy Martinovi Hattalovi
      </h2>
     </div>
    </div>
   </div>
   <p>
   </p>
   <p>
   </p>
   <p>
    Marcinko náš!
   </p>
   <p>
    Redaktor Gwiazdký Cieszyńskej Stalmach
    <sup>
     [
     <a class="footnote" href="#ftn.id2579099" name="id2579099">
      78
     </a>
     ]
    </sup>
    píše poľskú gramatiku, kde by rád aj próby z iných slovanských nárečí umiestil,
         i prosil ma teda, aby som mu dáky otčenáš v slovanských nárečiach zvážil; nikoho neznajúc,
         krem Teba, čo by mu úplne z toho ohľadu pomôcť mohol, obraciam sa k Tebe i prosím Ťa, aby
         si nám staroslovanský, ruský, rusínsky, srbský, slovinský, lužický a bulharský otčenáš v
         odpise zdelil.
   </p>
   <p>
    Krem tejto prosby mám k Tebe ešte i inú. Roku 1858 som od Ferd. Fingerhuta
    <sup>
     [
     <a class="footnote" href="#ftn.id2579127" name="id2579127">
      79
     </a>
     ]
    </sup>
    prvoročnú rátu do Matice vyplatil, ktorá i v poslednom zväzku kvitovaná bola;
         1859 som tomuže pánovi poslal rátu druhoročnú s prosbou, aby sa dozvedel, prečo spisy
         múzejné ani na rok 1858 ani na 1859 nedostávam, i pripojil som k tomu 1 zl. pre podomka
         múzejného za expedíciu. Potom ani kníh, ani odpovede nedostávam. Prosím Ťa, teda, Marcinko
         môj, prezveď sa u patričného miesta, prečo sa mi Musejníky i múzejné spisy, právom mi na
         rok 1858 a 1859 prislúchajúce, neposielajú? Ak by čo platiť prišlo za expedíciu, zaplať to
         a odpíš; prvou poštou Ti navrátim. Prosím Ťa, spýtaj sa i Fingerhuta, či dáky krok z tohoto
         ohľadu urobil.
   </p>
   <p>
    Pána Fingerhuta som krem toho poprosil, aby u kníhkupcov, spisovateľov atď. podnikol
         zbierku kníh pre našu českú pri gymnáziu stávajúcu knihovňu, aby tak hodní šuhajci, žiaci
         moji, tým väčšmi v svojej materčine sa vzdelať mohli. Odpovede som nedostal. Prosím Ťa,
         Marcinko, urob dačo v tejto veci a ver, že tak švárnych šuhajcov českých máloktoré
         gymnázium vychová ako moje. Len chudoba všade. Slovač u nás študujúca sa tiež dobre chápe.
   </p>
   <p>
    Tvoju gramatiku som uviedol do vyššieho oddielu.
   </p>
   <p>
    Toho roku budem písať povesti do Sokola i do Lipy. Dosť mi to práce dá, bo k tomu
         potreba čerstvý rozmar, ktorý človek prácami každodennými skvantovaný nie vždy mať môže.
   </p>
   <p>
    Ty čo robíš? Rozpamätáš sa tu i tu na mňa? A predsa sme starí kamaráti. Ak budem mať na
         leto peňazí, pôjdem Ťa pozrieť, čo tam v Tvojej Prahe robíš. U nás, ako sa mi zdá, začína
         sa znovu život pohybovať, i dal by to Pán Boh, aby sa čo zo všetkého toho vykľuvalo. Ja z
         mojej strany budem robiť, čo budem môcť, i písmom i predplatky.
   </p>
   <p>
    Teraz sa mi, Marcinko, zdrav maj! — Ešte jedno. Povedz v Koberovskom kníhkupectve, aby
         tunajšiemu Procháskovmu kníhkupectvu poslali s druhými, už odo mňa predpísanými knihami i
         „Taras Buľbu“, povesť Gogoľovu v českom preklade. — Buď teda i ďalej mojim maličkým,
         utešeným, krásnym Marcinkom.
   </p>
   <p>
    Tvoj J. Kalinčiak
   </p>
   <p>
    *
   </p>
   <p>
    <span class="emphasis">
     <em>
      V Tešíne 15/1 64
     </em>
    </span>
   </p>
   <p>
   </p>
   <p>
    Marcine nezdarný, neverný Slávie synku!
   </p>
   <p>
    Pred dvoma rokmi som Ťa ja s Ferdom Fingerhutom v Prahe navštívil, a nebols’ doma; to
         isté sa stalo s Tebou, keď si tu bol so Seberinim. Škoda i jednej i druhej chvíle.
   </p>
   <p>
    A hľa, teraz Ti píšem nevediac, ako som k tomu prišiel, presvedčený ale súc, že ohlas
         odo mňa neočakávaš.
   </p>
   <p>
    Môj priateľ a kolega Dr. Med. Fišer ide skladať posledné skúšky do Prahy, a čo viac i u
         Marcina nezdarného! Ale si Ty, Marcinko, veľký pán! Bodaj Ťa porantalo!
   </p>
   <p>
    A tak vidíš, píšem Ti tento lístok len preto, abys’ môjho priateľa s dlhým nosom a s
         rozšírenými okuliarmi neprijal, lebo ináčej accipies per braccas,
    <sup>
     [
     <a class="footnote" href="#ftn.id2579278" name="id2579278">
      80
     </a>
     ]
    </sup>
    a vieš, že ja, ukrutný človek súc, by som sa veru hodne na Tebe vypomstil,
         kebys’ môjho Fišerka, hoc je katolík, len tak qui pro quo
    <sup>
     [
     <a class="footnote" href="#ftn.id2579293" name="id2579293">
      81
     </a>
     ]
    </sup>
    prijal a s ním podobne zachádzal. On je, t. j. nie z môjho gymnázia.
   </p>
   <p>
    Rád by som sa s Tebou pozhovárať o istých punktoch z gramatiky slovenskej, lebo naši
         chlapci hrozne reč fušujú, Viktorinova gramatika,
    <sup>
     [
     <a class="footnote" href="#ftn.id2579315" name="id2579315">
      82
     </a>
     ]
    </sup>
    podľa Tvojej vypracovaná, nepostačuje, a Ty máš dač podobného znova vypracovať.
   </p>
   <p>
    Teraz, Marcinko môj, zdrav sa mi maj, prijmi môjho Fišerka ako mňa a buď dobrým bratom
         vždy Tvojmu
   </p>
   <p>
    Janovi Kalinčiakovi
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579099" name="ftn.id2579099">
        78
       </a>
       ]
      </sup>
      <span class="emphasis">
       <em>
        Pawel Stalmach
       </em>
      </span>
      — spisovateľ, buditeľ Poliakov v niekdajšom
               rakúskom Sliezsku
     </p>
    </div>
    <div class="footnote">
     <p>
      <sup>
       [
       <a class="para" href="#id2579127" name="ftn.id2579127">
        79
       </a>
       ]
      </sup>
      <span class="emphasis">
       <em>
        Ferdinand Fingerhut
       </em>
      </span>
      — pražský mešťan, známy český
               buditeľ
     </p>
    </div>
    <div class="footnote">
     <p>
      <sup>
       [
       <a class="para" href="#id2579278" name="ftn.id2579278">
        80
       </a>
       ]
      </sup>
      <span class="emphasis">
       <em>
        Accipies per braccas
       </em>
      </span>
      (lat.) — dostaneš na nohavice
               (bitku)
     </p>
    </div>
    <div class="footnote">
     <p>
      <sup>
       [
       <a class="para" href="#id2579293" name="ftn.id2579293">
        81
       </a>
       ]
      </sup>
      <span class="emphasis">
       <em>
        Qui pro quo
       </em>
      </span>
      (lat.) — kto miesto koho (zámena dvoch
               osôb)
     </p>
    </div>
    <div class="footnote">
     <p>
      <sup>
       [
       <a class="para" href="#id2579315" name="ftn.id2579315">
        82
       </a>
       ]
      </sup>
      <span class="emphasis">
       <em>
        Viktorinova gramatika
       </em>
      </span>
      slovenského jazyka, ale po nemecky:
               Grammatik der slovakischen Sprache (1860, 2. vyd. 1862).
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579347">
       </a>
       Listy Františkovi Palackému
      </h2>
     </div>
    </div>
   </div>
   <p>
   </p>
   <p>
   </p>
   <p>
    <span class="emphasis">
     <em>
      V Těšíně 24. března 1864
     </em>
    </span>
   </p>
   <p>
   </p>
   <p>
    Slovútný pane!
   </p>
   <p>
    Neznám, ráčiteli se ještě rozpomínat na osobu mou, jdoucí před dvouma lety do Němec, a i
         v Praze sbíravší pomůcky k vystavění budovy pro zdejší evanjelické alumneum; nicméně však
         opovažuji se v té jisté záležitosti z nařízení cirkevního výboru k Slovútnosti Vaší
         obrátiti.
   </p>
   <p>
    Naše posavádní sbírky doma i za hranicí zavedené, neměly posud úplného výsledku; umínila
         si tedy církev Těšínská o pomůcky u jednotlivých sněmů, jmenovitě u slezského, moravského a
         českého se ucházeti, jakožto u sněmů zemí, jejichž obyvatelé církvě evanjelické takořka
         výlučně pro své syny v alumneum zaopatření nachází. Slezský sněm povolil již k cíli tomuto
         1000 zl.; nadějeme se tehdy že podobná prosba naše ani u českého a moravského sněmu
         oslyšána nebude.
   </p>
   <p>
    Neznajíce však, kdoby nám v Praze laskavosti své k odevzdání prosby naši sněmu českému
         propůjčiti mohl, umínili sme si Slovútnost Vaši úctivě poprositi, aby úkol tento na se
         vzíti ráčila.
   </p>
   <p>
    Avšak nejsouce také úplně jisti, dovolavaly-li by Slovútnosti Vaší okolnosti se takovým
         způsobem záležitosti naší zaujmouti, a ji sněmu českému osobně předložiti: prosíme Vás,
         abyste nás o možnosti neb nemožnosti vyslyšení prosby naší láskavě zpraviti ráčil.
   </p>
   <p>
    Slovútnosti Vaší nejhlubší ctitel
   </p>
   <p>
    Jan Kalinčák, gymn. ředitel
   </p>
   <p>
    *
   </p>
   <p>
    <span class="emphasis">
     <em>
      V Těšíně 7. dubna 1864
     </em>
    </span>
   </p>
   <p>
   </p>
   <p>
    Slovútný pane!
   </p>
   <p>
    V ctěném psaní Vašem ode dne 29. března vyslovená hotovost prosbu naši u českého sněmu
         nejen odevzdati, ale ji i dle možnosti podporovati, nás nekonečně potěšila, i děkujeme
         Slovútnosti Vaší vřele a úpřimně za ochotnost, s kterou úlohu tuto na se přijimati ráčíte.
         Odesílajíce tehdy zde prosbu naši, i s připojenou zprávou o stavu alumneum, prosíme Vás
         přesvědčen býti o naší nejhlubší úctě k vzácné osobě Vaší.
   </p>
   <p>
    Slovútnosti Vaší, nejhlubší ctitel
   </p>
   <p>
    Jan Kalinčák
   </p>
   <p>
   </p>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2579479">
       </a>
       Listy Andrejovi Sytnianskemu
      </h2>
     </div>
    </div>
   </div>
   <p>
   </p>
   <p>
   </p>
   <p>
    <span class="emphasis">
     <em>
      Tešín 18. novembra 1869
     </em>
    </span>
   </p>
   <p>
   </p>
   <p>
    Brat môj!
   </p>
   <p>
    Obidva Vaše listy som dostal, i boli mi veľmi milé; tešil som sa zvlášť nad tým, že sa
         naši bratia pomaly začínajú obzerať po tom, ako by sa mohla znova vzkriesiť a obživiť vetva
         tá v literatúre našej mladistvej, o ktorú som sa ja dakedy bol podľa slabých síl svojich
         zasadzoval.
   </p>
   <p>
    Pri tom všetkom ale mi je veľmi ľúto, že ja z mojej strany Vaše podujatia teraz na
         žiaden spôsob podporovať nemôžem. Francisci vyjednával so mnou o odstúpení rukopisov mojich
         povestí, už od rokov u Krčméryho zaležaných,
    <sup>
     [
     <a class="footnote" href="#ftn.id2579529" name="id2579529">
      83
     </a>
     ]
    </sup>
    dal si ich i bez môjho určite vysloveného privolenia doniesť a vydá ich v
         prospech matičného domu.
   </p>
   <p>
    Nie lepšie sa mi to vodí s básňami alebo povesťou pre Váš almanach. Hŕbu básničiek som
         už pred rokmi popálil až do knota a povesti hotovej nemám, ačpráve plánov dosť.
   </p>
   <p>
    Ráčte teda odpustiť, že som nie vstave z akéhokoľvek ohľadu žiadosti Vaše vyplniť. Ak
         pán boh dá zdravia a šťastia, budem sa na rok usilovať v prvej línii dačo pre Vás napísať.
   </p>
   <p>
    Buďte mi srdečne pozdravený,
   </p>
   <p>
    Váš srdečne oddaný
   </p>
   <p>
    Kalinčiak
   </p>
   <p>
    *
   </p>
   <p>
    <span class="emphasis">
     <em>
      Martin 3. februára 1870
     </em>
    </span>
   </p>
   <p>
   </p>
   <p>
    Brat môj!
   </p>
   <p>
    Alea jacta est.
    <sup>
     [
     <a class="footnote" href="#ftn.id2579599" name="id2579599">
      84
     </a>
     ]
    </sup>
    Včera som zaslal ministerstvu oznam o prenesení Sokola na mňa, a dnes pozvanie
         ku predplatku i do Vedomostí i do Obzoru. Ja som Sokola od troch rokov nevidel, a v Turci
         nedajbože ho dostať; predvčerom ale po dlhom modlikaní mi predsa prišli dve posledné čísla
         z m. r. do rúk k môjmu najväčšiemu podiveniu takého mĺkveho a vlastne žiadneho obsahu, že
         mi až vlasy dupkom vstávať začali. Taký časopis sa sám seba debankovať musel, a preto som
         meno jeho na Orla premenil. Predplatky som zas len vypísať nemohol nikam, bo v tých dvoch
         číslach ani zmienky niet o cenách, a krem toho žiadna duša o tom ani slova povedať neznala.
         Včera večer ale som našiel v čitárni ročník 1866, bezpochyby Sasinkom tam pre mňa položený,
         takže som oznamy len dnes mohol vyplniť a doplniť.
   </p>
   <p>
    Pri takej mizérii bolo teda rezkejšie vystupovanie nemožné. S troma prvými číslami by
         som rád byť do konca apríla hotový a tak Vás prosím o ich skoré zostavenie. Z listu Vášho
         vysvitá, že ste Vy hádam jediný, ktorému celá záležitosť najviac na srdci leží, a tak
         odpustiť ráčite, keď na Vašu zaujatosť najväčší akcent kladiem. O predplatky nemám tak
         veľký strach ako o zaviaznutie v prácach. Myslím, že dobre znám svet náš. Vy ste jediná
         nádeja moja, hoc Vás osobne neznám.
   </p>
   <p>
    Kadenáhle ohlas môj vo Vedomostiach uverejnený bude, ráčte mi hneď práce pre prvé číslo
         odoslať, aby sa čím skorej k tlači pristúpiť mohlo. Na predplatky sa čakať nebude; 500 ex.
         dám tlačiť, pričom i obálka rady priateľov, aby sa zväzky nerozsypávali. Vaše meno príde
         tiež do podpisu ako spolupracovníka. — Na čelo prvého zväzku dám vytlačiť prológ, ktorý,
         myslím, Vám odoslať netreba.
   </p>
   <p>
    Sasinek Vás srdečne pozdravuje.
   </p>
   <p>
    Ja ale Vám privolávam: Dobré s nami a zlé od nás.
   </p>
   <p>
    Váš úprimný ctiteľ Kalinčiak
   </p>
   <p>
    *
   </p>
   <p>
    <span class="emphasis">
     <em>
      Sv. Martin 20. februára 1870
     </em>
    </span>
   </p>
   <p>
   </p>
   <p>
    Brat môj!
   </p>
   <p>
    I rukopisy i Váš list som dostal. Ďakujem Vám za také skoré zostavenie prvého čísla. Dal
         by som bol hneď rukopisy do tlače, ale tu čakajú na lis, ktorý už pred dvomi týždňami z
         Viedne mal byť odoslaný, po druhé i s predplatiteľmi to dákosi nejde. Je ich doteraz asi 40
         zapísaných, medzi ktorými skoro zväčša výmena a grátis exempláre; z druhých sú predplatky,
         lebo nedostatočné alebo ani neposlané, bo sa medzi nimi 2/3 síce zapísať dali, ale peniaze
         neposlali. Tak teda veci teraz stoja.
   </p>
   <p>
    V prvom čísle vyjde na čele môj oznam asi 2 strany a potom jedna moja básnička. Ander
    <sup>
     [
     <a class="footnote" href="#ftn.id2579718" name="id2579718">
      85
     </a>
     ]
    </sup>
    hovorí, že je rukopisov asi na 5 hárkov zamnoho. Čo tu vynechať, ešte neznám, s
         istotou myslím ale, že najviac z najslabšej práce, t. j. Tomášikovej povesti. — Ale
         prepánaboha, načo Vy to všetko odpisujete? Dosť je práce opraviť a s tým koniec. Verím Vám
         rád, že ste museli na tom vo dne v noci pracovať, čo je veľmi zbytočné. Škoda, že humor
         vystal. Ja z mojej strany mám už koncept povesti pre jedno číslo hotový. Škoda len, že
         Tomášik skoro o tom istom predmete píše čo ja. No ale to nič nerobí. Tomášikovi sú
         historické dátky hlavným predmetom, mne ale len bočnou vecou. Historická povesť sa nikdy
         tak nenastínuje, ako to Tomášik robí.
   </p>
   <p>
    Z ohľadu pravopisu som tiež začal dačo opravovať, ale sa to previesť nedalo. Ja som
         proti mnohým ä, ô, ľ, ti, a vynechávaniu potrebných hlások asi tak ako i proti ich kopeniu
         len pre odvodzovanie slov a samú analógiu.
   </p>
   <p>
    Teraz k Vášmu listu. Tu teraz velínového papiera ešte niet, koľko by ste Vy požadovali;
         Sasinek ale myslí, že papier v tlačiarni je taký čistý, že velínu vlastne ani netreba.
   </p>
   <p>
    Čo Pauliny vlastne chcel s pokračovaním Sokola, neoddajúc ani Vám ani mne nič, neznám;
         mne to tak prichádza, ako čo by bol chcel len bláznov do sveta pustiť. Ja nemám ani
         litierky hotovej okrem začiatku mojej povesti, a ani pomôcok ku prekladom, bo mi
         redaktorstvo doteraz nikdy ani len na um neprišlo. Čo teraz teda začať? Z prsta sa to
         vycicať nedá. — Že máte teda hlavu takú ako kôš, verím Vám vďačne. Nebolo by dobre písať
         Paulinymu, aby Škarnicla
    <sup>
     [
     <a class="footnote" href="#ftn.id2579799" name="id2579799">
      86
     </a>
     ]
    </sup>
    napomenul, žeby vydal a odoslal rukopisy sem, ak nejaké má u seba?
   </p>
   <p>
    Nezabudov (ktorý je to Nosák a čo je?) mi zaslal jednu bájku Krylovovu a Turčan 3
         básničky bez ceny.
   </p>
   <p>
    Malá kronika teraz vystať musí, bo som si posiaľ nič neznačil, literárne zprávy sa ale
         pozbierajú ešte; v kasíne nemáte nič, okrem „N. fr. Presse“.
    <sup>
     [
     <a class="footnote" href="#ftn.id2579829" name="id2579829">
      87
     </a>
     ]
    </sup>
    Dopis o slávnosti svätomartinskej bol by vítaný; nič je to, že o nej osobitná
         brožúrka už vyšla.
   </p>
   <p>
    Vaše meno bude podpísané „Ondrej Sytniansky, riadny spolupracovník“.
    <sup>
     [
     <a class="footnote" href="#ftn.id2579852" name="id2579852">
      88
     </a>
     ]
    </sup>
   </p>
   <p>
    Vašich predplatiteľov som naznačil.
   </p>
   <p>
    Predplatky na „Tábor“ sa tu zo žiadnej strany nezbierali, myslím ale, že keď dielo
         vyjde, páni sa predsa do práce priberú. Dajte podľa mojej mienky len 500 výtlačkov tlačiť.
         Teraz už toľko časopisov, a naši páni všadiaľ chcú len s tlačou špekulovať; kde ale
         obecenstvo? Toto bude odoberať Hlásnika a Obzor, pretože sú to noviny lacné a čiahajú len
         do odboru každodenného života.
   </p>
   <p>
    Kohúta
    <sup>
     [
     <a class="footnote" href="#ftn.id2579888" name="id2579888">
      89
     </a>
     ]
    </sup>
    nieto doma; išiel pre ženu do Gemera; kadenáhle sa navráti, predložím mu Vaše
         otázky.
   </p>
   <p>
    S tým sa Vám do priateľskej priazne porúčajúc, zostávam
   </p>
   <p>
    Váš vždy úprimný priateľ a brat Kalinčiak
   </p>
   <p>
    *
   </p>
   <p>
    <span class="emphasis">
     <em>
      Sv. Martin 4. marca 1870
     </em>
    </span>
   </p>
   <p>
   </p>
   <p>
    Brat môj!
   </p>
   <p>
    Naše akcie zle stoja. Doteraz sa prihlásilo 66 predplatiteľov do Orla, medzi ktorými je
         11 výmen a grátisexemplárov, 24 zaplatili od štvrťroka do celého, a 31 sa len jednoducho
         prihlásilo bez groša. Obecenstva teda vlastne nemáme, a peňazí, čo dostačujú na vydanie 1.
         čísla. Quid consilii?
    <sup>
     [
     <a class="footnote" href="#ftn.id2579945" name="id2579945">
      90
     </a>
     ]
    </sup>
    Naša dobrá vôľa tu nepostačuje. Vydať prvé číslo? Načo? Keď beztoho dnes alebo
         zajtra zaviaznuť musíme. Rady tu nik dať nemôže, len ten, kto by zabezpečil náklad celého
         ročníka. Moja mienka by teda nateraz bola nasledujúca: Hneď v prvom čísle „Národných novín“
         dám ešte raz ta znejúci oznam uverejniť, že kadenáhle sa toľko predplatiteľov zíde, čo by
         sa mohol náklad 6 čísel zakryť, prvé číslo vyjde; keby sa toto ale priebehom jedného
         mesiaca nestalo, predplatky zasielateľom nazad pošleme. Ja som, pravda, pritom
         najutrápenejší človek; knihy, slovníky atď. som si objednal a teraz plať, človeče, z
         ničoho. Ostatne i tak, i tak bez Vašej mienky i tu nič podujať nechcem, prosím Vás teda o
         vyslovenie mienky Vašej. Moje obavy sa uskutočňujú, a preto by som myslel, že by sto ráz
         múdrejšie bolo každú možnú blamáž hneď a priori prekaziť, ako keby sme mali potom na zlý
         spôsob naviaznuť.
   </p>
   <p>
    Ja na povesti „Orava“ pracujem, a nedám sa mýliť ničím v práci; keď ináč nie, vydám
         prácu sám osebe.
   </p>
   <p>
    Ferienčik má sem pozajtra prísť. Co to będzie, co to będzie?
   </p>
   <p>
    Váš vždy úprimný priateľ Kalinčiak
   </p>
   <p>
    P. S. Dnes sa ohlásili 4 predplatitelia, ergo = 70
   </p>
   <p>
    *
   </p>
   <p>
    <span class="emphasis">
     <em>
      Sv. Martin 4. marca 1870
     </em>
    </span>
   </p>
   <p>
   </p>
   <p>
    Brat môj!
   </p>
   <p>
    Sotva som Vám list odoslal, a tu Váš dopis. Vaša žiadosť sa Vám vyplní, akonáhle Vám
         udaný sa počet do 100 vystúpi. Doteraz tomu prekážal i lis, ešte vtedy nedošlý, i práce
         tlačiarske, takže my hádam len poslední na rad prídeme. Poručenobohu! Začneme to predsa.
         Trnavský dopis mi je veľmi vítaným, bo ním začneme literárno-umelecko-vzdelanostné dopisy.
         Že s tým Janko začal, nekonečne ma teší; do pleták a do časových hádok ma nič. My stojíme
         výlučne len na stanovisku osvety a vzdelanosti. Pristrihol som dopis, že budete mať z neho
         radosť.
   </p>
   <p>
    Kalinčiak
   </p>
   <p>
   </p>
   <p>
    P. S. S „Táborom“ musíte počkať, bo ešte nemajú litier, kadenáhle tieto prídu, dajú Vám
         na známosť.
   </p>
   <p>
    *
   </p>
   <p>
    <span class="emphasis">
     <em>
      Sv. Martin 15. marca 1870
     </em>
    </span>
   </p>
   <p>
   </p>
   <p>
    Brat môj!
   </p>
   <p>
    Mám Vám na dva listy odpovedať. Na prvnejší hovorím, že z ohľadu vysokých predplatkov i
         pravdu mať môžete i nie. Prídúc do Martina, v celej stolici som 3 posledné ročníky (t. j.
         Sokola), okrem dvoch najposlednejších čísel, dostať nemohol. I udal som predplatnú cenu
         podľa ročníka 1866, ani vo sne netušiac o tom, že by Pauliny bezo mňa iné poriadky zavádzať
         chcel. Naše oznamy sa križovali i hrali sme sa tak v úplnom slova zmysle na kolimbabu. Také
         procedúry ja nenávidím; nech človek vždy zná, na čom je, aby ani seba, ani druhých, ani vec
         samu, o ktorú ide, verejne debankovať nemusel.
   </p>
   <p>
    Prvé číslo Orla som dal už pred 10 dňami do tlače, ale posiaľ ani slova o sadzbe. Nemajú
         tu ešte ani dostatočných litier, ani sadzačov, divákov ale každý deň kopu, čo sa im v
         uzučkom lokáli ani pohybovať nedajú, bo tlačiareň je tu ôsmym divom sveta. Päť centov
         litier leží teraz v Tešíne, a hádam okrem toho ešte dva razy toľko má prísť z Prahy, ale
         kedy, sám boh zná. Z tohto môžete uzatvárať na tunajšie tlačiarske primitívne pomery a
         vysvetliť si, že zodpovedajú Vám o tlači Tábora páni len tak krutikom-chvostikom. Mne sa to
         všetko nepáči.
   </p>
   <p>
    Dobre, že pracujete na zostavení 2. čísla; ja by som ho rád, len čo bude tlačiareň v
         stihu tlačiť ho, vydávať hneď, aby sa slovu dostálo, bo nám len solídne udržanie slova na
         nohy môže pomôcť. Podľa Vašej žiadosti príde do 2. čísla, hoci proti môjmu plánu, počiatok
         Oravy, bo s „Vešelínom“ len zabŕzť môžeme. Prvé číslo zas bude značne poprekrucované, takže
         Vaša nórska povesť vystane, aby sa nevidelo, že v 1. čísle len jedna ruka pracovala. Na
         šťastie došiel Palárikov list a dnes Hečkov
    <sup>
     [
     <a class="footnote" href="#ftn.id2580144" name="id2580144">
      91
     </a>
     ]
    </sup>
    rukopis, takže sa môže aspoň 5, 6 mien podať. — Z Oravy dokončujem ôsmy hárok a
         krem toho prekladám jednu krátku poviedku od Krasického
    <sup>
     [
     <a class="footnote" href="#ftn.id2580161" name="id2580161">
      92
     </a>
     ]
    </sup>
    i srbské pojednávanie Radetića o srbských piesňach, pričom sú mi veľmi na
         pomoci Vukove zbierky.
    <sup>
     [
     <a class="footnote" href="#ftn.id2580175" name="id2580175">
      93
     </a>
     ]
    </sup>
    — Hečko mi práve dnes poslal dve pojednania o výchove. Uverejníme to v 1. čísle
         čiastočne.
   </p>
   <p>
    Odberateľov spolu s výmenami a grátisexemplármi je dnes 146 a v kase mám horribile dictu
    <sup>
     [
     <a class="footnote" href="#ftn.id2580201" name="id2580201">
      94
     </a>
     ]
    </sup>
    dačo vyše 200 zlatých. Či som nie pán? Najradšej by som si muzikanta držal či
         už to z radosti, a či aby zahúdol na umieráčik. Z Gemera predplatil Tomášik 1 fl.
    <sup>
     [
     <a class="footnote" href="#ftn.id2580217" name="id2580217">
      95
     </a>
     ]
    </sup>
    50 gr. a čítací spolok na Kokave podobne, z Liptova 3 predplatky a z Oravy
         podobne. V Sv. Martine 32 predplatkov. Kde je teda naše čitateľstvo? Ferienčik ale hovorí,
         že to všetko nič nerobí, aby sa len posielali noviny i takým, čo sa nehlásili, lebo že by
         ináč z toho aprehencie mohli povstať.
   </p>
   <p>
    Korektúru bude viesť profesor Nedobrý, bo ja z mojej strany nechcem, aby sa svet podľa
         mojich ortografických idiosynkrasií riadil. —
   </p>
   <p>
    Russelove
    <sup>
     [
     <a class="footnote" href="#ftn.id2580249" name="id2580249">
      96
     </a>
     ]
    </sup>
    udania sú pravdivé. Hečko dostane podľa Vášho želania tiež grátisexemplár ako
         spolupracovník. Russel i Hečko sa mi páčia. Prvému som písal, druhému tiež odosielam
         odpoveď dnes. — Žiaci dostanú celý ročník za 3 zl. Čajku
    <sup>
     [
     <a class="footnote" href="#ftn.id2580270" name="id2580270">
      97
     </a>
     ]
    </sup>
    som zapísal.
   </p>
   <p>
    Váš oznam o Tábore dám otlačiť; z mojej strany som už v záležitosti jeho hovoril dosť,
         ba práve dnes som na to znova narážal i myslím, že sa Melfelber
    <sup>
     [
     <a class="footnote" href="#ftn.id2580291" name="id2580291">
      98
     </a>
     ]
    </sup>
    toho zaujme.
   </p>
   <p>
    Dopisov, okrem Hečkovho, nedostal som žiadnych.
   </p>
   <p>
    Súriť, žeby Tábor čím skôr do tlače prišiel, nemôžem, znajúc, že ani sadzačov
         dostatočných, ani litier ešte nemajú.
   </p>
   <p>
    Píšte čím skorej, bude mi vždy vítaný list Váš.
   </p>
   <p>
    Boh s Vami, Váš úprimný ctiteľ Kalinčiak
   </p>
   <p>
    Verte:
   </p>
   <p>
    Rád by som bol, keby si v Orlovi odporné si slovenské stránky ruky podali, však je to
         beztoho pôda neutrálna, i začínam veriť, že sa to podarí. Len povesť Tomašikova ma strachom
         naplňuje, lebo dačo podobné bude hádam žiadna živá duša nechcieť. Ale ubi ibis contra noctem,
    <sup>
     [
     <a class="footnote" href="#ftn.id2580342" name="id2580342">
      99
     </a>
     ]
    </sup>
    hriešny človeče, quando tibi ita valde plniť?
    <sup>
     [
     <a class="footnote" href="#ftn.id2580354" name="id2580354">
      100
     </a>
     ]
    </sup>
    Aby som dobre po latinsky hovoril.
   </p>
   <p>
    *
   </p>
   <p>
    <span class="emphasis">
     <em>
      Turč. Sv. Martin 18. marca 1870
     </em>
    </span>
   </p>
   <p>
   </p>
   <p>
    Brat môj!
   </p>
   <p>
    Vy ste celá železnica. Sotvaže človek odpíše list — tu odpoveď; sotvaže vyjde číslo
         daktorých novín a Vy ste tu. Takí ľudia práve sa mi páčia. My sme sa, pravda, nikdy
         nevideli, ale keď písmo Vaše na adrese uzriem, nuž ma to vždy dákymsi elektrickým ruchom
         naplňuje. Zvedavý som vždy, čo píšete Vy.
   </p>
   <p>
    Dnes som počul, že vraj začínajú už sadzbu Orla; tlačiareň litier nemá, hoci okrem
         strojmajstra a faktora päť sadzačov. U nás je mnoho pánov mysliacich, že nám i tresky a
         plesky pomôžu; ja som odpornej mienky, bo tlač Orla len nikam prísť nemôže. — Besednicu z
         2. č. NN som si dnes zvlášť prečítal, ale nie som vstave vyčítať medzi riadkami, že by tam
         dačo bolo oproti Vám namierené. Pisateľ fejtónov NN je vraj Č., či tohto bol aj článok
         menovaný, neznám. Keď ste Vy Tábor v decembri nevydali a ja Orla, to iste nie naša vina.
         Rukopisy sú tu, i ležia dávno tu a predsa cicho wszędzie, głucho wszędzie.
   </p>
   <p>
    Z ohľadu korektúry odpovedám, že sa ja z mojej strany do tohto osieho hniezda púšťať
         nechcem, a to preto, že mne nikdy na malichernostiach nič nezáležalo a pri našej
         nezriadenosti je vždy škoda času nad malichernosťami si hlavu lámať. Vaše poznámky v tomto
         ohľade sa mi tým väčšmi páčia, že sú spolu i moje vlastné. Pietor
    <sup>
     [
     <a class="footnote" href="#ftn.id2580438" name="id2580438">
      101
     </a>
     ]
    </sup>
    už desať dní býva u mňa v mojej izbe zato, že ho, chudáka, inde prijať
         nechceli, ale majúc už jeho ortografické teórie, korektúru mu nedávam, a on by ju hádam ani
         neprijal, bo pri NN je o jedno číslo viac a o jedného spolupracovníka menej.
   </p>
   <p>
    Z ohľadu Tábora som požiadal M. práve dnes, aby sa veci zaujal, i dostal som odpoveď, že
         on už zbieral na Hurbana, na Orla atď. Jožka K. som tiež oslovil, i neviem, čo urobí tento.
   </p>
   <p>
    Chuť nech Vás neopúšťa pri práci; ja som z toho ohľadu otužilý. Z jedného ohľadu sa
         Vaším odpovediam teším. Pochopíte teraz, prečo mi tak ťažko prichádzalo Orla vydávať. Znám
         svet náš, znám naše pomery i viem, že u nás mnoho kriku a málo vlny, ut figura docet
    <sup>
     [
     <a class="footnote" href="#ftn.id2580483" name="id2580483">
      102
     </a>
     ]
    </sup>
    u Vás i u mňa. Tu ani Bobula nepomôže, ale som Palárikovi predsa nekonečne
         povďačný za list jeho.
   </p>
   <p>
    Brat môj drahý! Ja útrpnosti s Vami žiadnej nemám; nepoužívajte mne oproti podobné
         výrazy: O Vás len jedno znám, že ste človek činný a za vec taký zaujatý, že Vám hádam okrem
         Sasinka v účinlivosti skutočnej medzi nami páru niet. To som skúsil ja pri Orlovi. Niekto
         mnoho vraví, ale kto potichu robí, je pánom situácie.
   </p>
   <p>
    Pracujte, brat môj, ďalej na zostavení 2. čísla, ba i 3. Orla. Pokiaľ peniaze stačia,
         budem ho vydávať a keby para vyšla — spánombohom. Keď naši páni chceli mať firmu mena
         môjho, dobre, dal som ju i nedbám potom, keď mi do Illinzov nadávajú,
    <sup>
     [
     <a class="footnote" href="#ftn.id2580523" name="id2580523">
      103
     </a>
     ]
    </sup>
    bo som ukázal, že ja vôľu mám, respektíve my, ale že naši páni sami neznajú, čo
         chcú.
   </p>
   <p>
    Teraz, brat môj, dobrú noc; píšte, keď zastihnete a buďte presvedčený o najúprimnejšej
         oddanosti a priateľstve
   </p>
   <p>
    Vášho Kalinčiaka
   </p>
   <p>
    *
   </p>
   <p>
    <span class="emphasis">
     <em>
      Turč. Sv. Martin 21. marca 1870
     </em>
    </span>
   </p>
   <p>
   </p>
   <p>
    Hečkov dopis sa bude veľmi hodiť do 2. čísla. Prvé je už tak zapratané, že polovica
         rukopisov zostane. Dal som zvláštnu rubriku pre dopisy; pravdaže, nie klebetnicu. Beskydov
         urobil počiatok. Orol sa ešte len sádže. Obecenstvo Vaše je nespokojné, moje ale do sýtosti
         tiež. O tlačiarni teraz ani slova. Peňažne sme trochu zabezpečenejší ako predtým. Nro 183,
         pravda „cum partibus adnexis et cum ceteribus erroris“,
    <sup>
     [
     <a class="footnote" href="#ftn.id2580584" name="id2580584">
      104
     </a>
     ]
    </sup>
    ako sa dobre po latinsky hovorí.
   </p>
   <p>
    Váš Kalinčiak
   </p>
   <p>
   </p>
   <p>
    P. S. Vyzývate ma, aby som dačo napísal o ústrojnosti historickej povesti. To sa teraz
         ešte stať nemôže. V druhom čísle Orla bude začiatok povesti Orava uverejnený, po ktorej
         dokončení bude nasledovať epilóg namiesto prológu, kde sa nakrátko udá to, čo žiadate Vy.
         Len majte trošku pozhovenie a uvidíte, že sa zo strany mojej všetko možné urobilo. Teraz
         hovorím len to, že sa motívy dejov historickej povesti nalíčených len tam hľadať majú, kde
         sa dej začína a vyvinuje. Každé storočie a každý čas má svoje zvláštne záujmy, ktoré i
         zmýšľanie ľudské určujú.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579529" name="ftn.id2579529">
        83
       </a>
       ]
      </sup>
      <span class="emphasis">
       <em>
        U Krčméryho zaležaných
       </em>
      </span>
      — u Eugena Krčméryho, kníhkupca v
               Banskej Bystrici, ktorý bol bratom Augusta Hor. Krčméryho
     </p>
    </div>
    <div class="footnote">
     <p>
      <sup>
       [
       <a class="para" href="#id2579599" name="ftn.id2579599">
        84
       </a>
       ]
      </sup>
      <span class="emphasis">
       <em>
        Alea jacta est
       </em>
      </span>
      (lat.) — kocka bola hodená, padlo
               rozhodnutie
     </p>
    </div>
    <div class="footnote">
     <p>
      <sup>
       [
       <a class="para" href="#id2579718" name="ftn.id2579718">
        85
       </a>
       ]
      </sup>
      <span class="emphasis">
       <em>
        Ander
       </em>
      </span>
      — Čech, sadzač martinského Kníhtlačiarskeho úč. spolku,
               kde sa tlačil časopis Orol
     </p>
    </div>
    <div class="footnote">
     <p>
      <sup>
       [
       <a class="para" href="#id2579799" name="ftn.id2579799">
        86
       </a>
       ]
      </sup>
      <span class="emphasis">
       <em>
        František Xaver Škarnicel
       </em>
      </span>
      — kníhtlačiar v Skalici
     </p>
    </div>
    <div class="footnote">
     <p>
      <sup>
       [
       <a class="para" href="#id2579829" name="ftn.id2579829">
        87
       </a>
       ]
      </sup>
      <span class="emphasis">
       <em>
        Neue freie Presse
       </em>
      </span>
      (nem.) — Nová slobodná tlač, od r. 1864 do
               prvej svetovej vojny najznámejšie noviny starého Rakúska
     </p>
    </div>
    <div class="footnote">
     <p>
      <sup>
       [
       <a class="para" href="#id2579852" name="ftn.id2579852">
        88
       </a>
       ]
      </sup>
      <span class="emphasis">
       <em>
        Ondrej Sytniansky
       </em>
      </span>
      preto, aby Andrej Truchlý ako kňaz nemal
               ťažkosti s nadriadeným biskupským úradom, že je spolupracovníkom „panslávskeho“
               časopisu.
     </p>
    </div>
    <div class="footnote">
     <p>
      <sup>
       [
       <a class="para" href="#id2579888" name="ftn.id2579888">
        89
       </a>
       ]
      </sup>
      <span class="emphasis">
       <em>
        Jozef Kohút
       </em>
      </span>
      (1838 — 1915) — advokát v Martine, buditeľ,
               zakladateľ slovenského hasičstva, uplatnil sa aj ako divadelný ochotník
     </p>
    </div>
    <div class="footnote">
     <p>
      <sup>
       [
       <a class="para" href="#id2579945" name="ftn.id2579945">
        90
       </a>
       ]
      </sup>
      <span class="emphasis">
       <em>
        Quid consilii?
       </em>
      </span>
      (lat.) Čo tu radiť?
     </p>
    </div>
    <div class="footnote">
     <p>
      <sup>
       [
       <a class="para" href="#id2580144" name="ftn.id2580144">
        91
       </a>
       ]
      </sup>
      <span class="emphasis">
       <em>
        Pavel Hečko
       </em>
      </span>
      (1825 — 1895) — ev. farár v Hodruši, plodný a
               rozmanitý literát
     </p>
    </div>
    <div class="footnote">
     <p>
      <sup>
       [
       <a class="para" href="#id2580161" name="ftn.id2580161">
        92
       </a>
       ]
      </sup>
      <span class="emphasis">
       <em>
        Ignacy Krasicki
       </em>
      </span>
      (1735 — 1801) — významný poľský básnik
     </p>
    </div>
    <div class="footnote">
     <p>
      <sup>
       [
       <a class="para" href="#id2580175" name="ftn.id2580175">
        93
       </a>
       ]
      </sup>
      <span class="emphasis">
       <em>
        Vukove zbierky
       </em>
      </span>
      — Vuka Stefanovića Karadžića (1787 — 1864),
               srbského spisovateľa, jazykovedca, zberateľa ľudových piesní, zakladateľa novej
               srbskej literatúry
     </p>
    </div>
    <div class="footnote">
     <p>
      <sup>
       [
       <a class="para" href="#id2580201" name="ftn.id2580201">
        94
       </a>
       ]
      </sup>
      <span class="emphasis">
       <em>
        Horribile dictu
       </em>
      </span>
      (lat.) — hrozné aj len povedať
     </p>
    </div>
    <div class="footnote">
     <p>
      <sup>
       [
       <a class="para" href="#id2580217" name="ftn.id2580217">
        95
       </a>
       ]
      </sup>
      <span class="emphasis">
       <em>
        1 fl.
       </em>
      </span>
      — skratka za florén, čiže zlaty
     </p>
    </div>
    <div class="footnote">
     <p>
      <sup>
       [
       <a class="para" href="#id2580249" name="ftn.id2580249">
        96
       </a>
       ]
      </sup>
      <span class="emphasis">
       <em>
        František Vl. Russel
       </em>
      </span>
      — učiteľ, plodný prispievateľ do rôznych
               časopisov
     </p>
    </div>
    <div class="footnote">
     <p>
      <sup>
       [
       <a class="para" href="#id2580270" name="ftn.id2580270">
        97
       </a>
       ]
      </sup>
      <span class="emphasis">
       <em>
        Čajka
       </em>
      </span>
      , asi Ján Jaroslav (1846 — 1871) — ev. teológ, rodák z
               Mošoviec
     </p>
    </div>
    <div class="footnote">
     <p>
      <sup>
       [
       <a class="para" href="#id2580291" name="ftn.id2580291">
        98
       </a>
       ]
      </sup>
      <span class="emphasis">
       <em>
        Žigmund Melfelber
       </em>
      </span>
      (1843 — 1923) — buditeľ, advokát v
               Martine
     </p>
    </div>
    <div class="footnote">
     <p>
      <sup>
       [
       <a class="para" href="#id2580342" name="ftn.id2580342">
        99
       </a>
       ]
      </sup>
      <span class="emphasis">
       <em>
        Ale ubi ibus contra noctem
       </em>
      </span>
      (lat) — kam sa vyberieš proti
               noci?
     </p>
    </div>
    <div class="footnote">
     <p>
      <sup>
       [
       <a class="para" href="#id2580354" name="ftn.id2580354">
        100
       </a>
       ]
      </sup>
      <span class="emphasis">
       <em>
        Quando tibi ita valde plniť?
       </em>
      </span>
      (lat.) Kedy to tak naozaj
               splníš?
     </p>
    </div>
    <div class="footnote">
     <p>
      <sup>
       [
       <a class="para" href="#id2580438" name="ftn.id2580438">
        101
       </a>
       ]
      </sup>
      <span class="emphasis">
       <em>
        Ambro Pietor
       </em>
      </span>
      (1843 — 1906) — buditeľ a spisovateľ, redaktor
               Národných novín
     </p>
    </div>
    <div class="footnote">
     <p>
      <sup>
       [
       <a class="para" href="#id2580483" name="ftn.id2580483">
        102
       </a>
       ]
      </sup>
      <span class="emphasis">
       <em>
        Ut figura docet
       </em>
      </span>
      (lat.) — ako príklad učí
     </p>
    </div>
    <div class="footnote">
     <p>
      <sup>
       [
       <a class="para" href="#id2580523" name="ftn.id2580523">
        103
       </a>
       ]
      </sup>
      <span class="emphasis">
       <em>
        Do Illinzov nadávajú
       </em>
      </span>
      — akýsi Illinc sľuboval vydať slovenskú
               mapu a Kuzmány ho v novinách vrele odporúčal. Illinc však predplatné peniaze zobral a
               zmizol. Povstal z toho škandál na stĺpcoch Pešťbudínskych vedomostí.
     </p>
    </div>
    <div class="footnote">
     <p>
      <sup>
       [
       <a class="para" href="#id2580584" name="ftn.id2580584">
        104
       </a>
       ]
      </sup>
      <span class="emphasis">
       <em>
        „Cum partibus adnexis et cum ceteribus erroris“
       </em>
      </span>
      (lat.) — s
               pripojenými časťami a s ostatnými časťami omylu
     </p>
    </div>
   </div>
  </div>
 </body>
</html>
