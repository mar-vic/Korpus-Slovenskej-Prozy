<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2537269">
       </a>
       Osoby
      </h2>
     </div>
    </div>
   </div>
   <p>
   </p>
   <p>
   </p>
   <p>
    ZUZA, chudobná žena
   </p>
   <p>
    ONDREJ, jej muž
   </p>
   <p>
    JANKO, MILKA, ich deti
   </p>
   <p>
    HRUŠKA, sused
   </p>
   <p>
    STATKÁR
   </p>
   <p>
    PANI STATKÁRKA
   </p>
   <p>
    MIRKO, VIERA, ich deti
   </p>
   <p>
    I. POŠTÁR
   </p>
   <p>
    II. POŠTÁR
   </p>
   <p>
    JEŽIŠKO
   </p>
   <p>
    4 ANJELI
   </p>
   <p>
   </p>
   <p>
    I. a III. dejstvo: izba a zariadenie u chudobnej rodiny. II. dejstvo: izba a zariadenie
         u panskej rodiny.
   </p>
   <p>
    Dej vo všetkých 3 dejstvách o Vianociach.
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2449971">
       </a>
       Dejstvo I.
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2517124">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2523082">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2523230">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2523417">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2506410">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2506496">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2506588">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2506762">
        Výstup 8.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      Izba chudobnej rodiny.
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2517124">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Zuza, Milka a Janko.
      </em>
     </span>
    </p>
    <p>
    </p>
    <p>
     MILKA
     <span class="emphasis">
      <em>
       (ozdobuje s Jankom stromček):
      </em>
     </span>
     Mamička, príde aj k nám
            Ježiško?
    </p>
    <p>
     ZUZA
     <span class="emphasis">
      <em>
       (pošíva, upratuje. Ustarostene sa obzrie)
      </em>
     </span>
     .
    </p>
    <p>
     JANKO: Mamička, povedzte, prinesie mi Ježiško tie topánočky? Mne je v týchto teraz už
            zima a keď vyjdem von, hneď mi premoknú. Mamička, a čo mi ešte prinesie Ježiško?
    </p>
    <p>
     ZUZA
     <span class="emphasis">
      <em>
       (vzdychne):
      </em>
     </span>
     Oh, deti moje, veď už len vás mám na tomto
            svete a keby som mohla, i srdce by vám dala. Teším sa a radosť mám už len z vás, že ste
            dobré, ale čo všetko ešte príde, kam sa my, úbohí, ešte v tomto svete podejeme?
    </p>
    <p>
     MILKA: Mamička, však keď sme dobrí, príde k nám Ježiško a prinesie mi aj tie šatôčky,
            o ktorých ste mi hovorili, že ak budem dobrá, dostanem ich. My potom Ježiškovi
            zaspievame. Ježiško to má rád.
    </p>
    <p>
     JANKO: Aj betlehemci prídu, mamička?
    </p>
    <p>
     ZUZA: Všetko bude pekné, všetko bude krásne, deti moje, veď už bude, ako Boh dá.
            Bude, ako ten dobrý Ježiško dá.
    </p>
    <p>
     MILKA: Mamička, pozrite
     <span class="emphasis">
      <em>
       (ukazuje na cukrové)
      </em>
     </span>
     , toto pekné cukrové
            dám Ježiškovi, až príde.
    </p>
    <p>
     JANKO: A anjelikom čo dáš? Ježiško nepríde sám, on chodieva aj s anjelikmi.
    </p>
    <p>
     MILKA: No, anjelikom rozkážem spievať, aj hrať, bo oni majú také pekné husličky a
            hrajú utešene.
    </p>
    <p>
     JANKO: Hej, ale keď ti zaspievajú a zahrajú, musíš im niečo za to dať.
    </p>
    <p>
     MILKA: Veď majú krídelká. Povieme im: huš, huš, huš!
     <span class="emphasis">
      <em>
       (Zatlieska
               ručičkami.)
      </em>
     </span>
     A nech si vyletia na stromček a vezmú po jednom peknom
            červenom jabĺčku. Však, mamička, môžu si odtrhnúť jabĺčka?
    </p>
    <p>
     ZUZA
     <span class="emphasis">
      <em>
       (obzrie sa bez slova)
      </em>
     </span>
     .
    </p>
    <p>
     JANKO: A koľko ich bude? Ujde sa každému?
    </p>
    <p>
     MILKA: Ó ešte aj nám ostane. Vari sa bojíš, že ti nič nenechajú? Mamička, povedzte,
            čo by ste vy mali najradšie od Ježiška?
    </p>
    <p>
     ZUZA: Dieťa moje, pre seba nič, len pre vás. Veď ja žijem s Ježiškom deň čo deň, mne
            už len dobrý Ježiško zostal pri mojej biede. Vy to viete, deti moje, čo sa natrápime
            sami, nemáme nikoho, Bože, nikoho, kto by pomohol. Ste ešte malí, neviete, čo je trápiť
            sa. Nemáme skoro ani čo jesť. Niet ani na tie šatôčky.
    </p>
    <p>
     MILKA: Mamička, nebuďte smutná, však nám ich Ježiško prinesie.
    </p>
    <p>
     JANKO: My ho budeme prosiť a on nám ich prinesie.
    </p>
    <p>
     ZUZA: Verím vám, deti moje, verím.
     <span class="emphasis">
      <em>
       (Zamyslí sa.)
      </em>
     </span>
     Keby len ten
            náš otec… oh, ten náš otec…
    </p>
    <p>
     MILKA: Mamička, a kedy nám Ježiško prinesie otecka?
    </p>
    <p>
     JANKO: Mamička, a kde je náš otecko? Či to vie Ježiško, kam má ísť po otecka?
    </p>
    <p>
     ZUZA: Otecko, náš otecko, deti moje, ďaleko — ďaleko v Amerike. Neviem, či nám ho
            dobrotivý Pán Boh ešte vráti. Potrebovali by sme ho, zišla by sa nám pomoc. Deti moje,
            veď vy to ešte neviete, čo je starosť života, čože vy viete o trápení a krížoch? Oh, bez
            otcovej pomoci vari už len pohynúť prichodí. Sú tu sviatky a haliera v chalupe niet.
     <span class="emphasis">
      <em>
       (K Jankovi.)
      </em>
     </span>
     Janíčko, iď k susedom, zavolaj starého Hrušku.
            Povedz, že mamička ho volá na chvíľku. Utekaj, dieťa moje.
    </p>
    <p>
     JANKO: Dobre, mamička.
     <span class="emphasis">
      <em>
       (Odíde.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523082">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Zuza a Milka.
      </em>
     </span>
    </p>
    <p>
    </p>
    <p>
     MILKA: Mamička, ja toho starého Hrušku nemám veľmi rada, nikdy mi nechcel dať
            jabĺčko, keď som išla okolo jeho záhrady a som si pýtala.
    </p>
    <p>
     ZUZA: A vidíš, dieťa moje, teraz veru musím pýtať i ja od neho. Snáď sa len zmiluje a
            požičia nám pár korún na sviatky. Niekto sa len musí zmilovať nad nami.
    </p>
    <p>
     MILKA: Však Ježiško sa…
     <span class="emphasis">
      <em>
       (Chvíľu sa zamyslí.)
      </em>
     </span>
     Ozaj, mamička,
            povedzte mi tú rozprávku, ako Ježiško bol tiež chudobný, ako utekal, keď ho chceli
            zabiť, čo ste mi to raz začali rozprávať, tú.
    </p>
    <p>
     ZUZA: Moje drahé dieťa, nie je mi veľmi do rozprávania. Ty nevieš, čo všetko bolí; o
            čom myslím, to nie je rozprávka.
    </p>
    <p>
     MILKA: No, mamička, však keď nebudete rozprávať, i tak vás bude bolieť ďalej, ak vás
            naozaj bolí.
    </p>
    <p>
     ZUZA
     <span class="emphasis">
      <em>
       (pozrie na Milku zdĺhavým pohľadom):
      </em>
     </span>
     A budeš počúvať?
    </p>
    <p>
     MILKA: Chcem, mamička, počúvať, chcem. O Ježiškovi tak rada počúvam, veď viete, že ja
            ho mám veľmi rada.
    </p>
    <p>
     ZUZA
     <span class="emphasis">
      <em>
       (rozpráva):
      </em>
     </span>
     Veru, s Ježiškom a s jeho matkou tiež tak bolo,
            ako s nami. Mali biedu, veľkú biedu. Boli veľmi chudobní. A porozumenia u ľudí bolo
            málo, ľudia im nechceli pomôcť. Raz utekali do Egypta, keď Herodes, ten ukrutník, chcel
            dať zavraždiť malého Ježiška, a celou cestou ich zlí ľudia prenasledovali. Cesta do
            Egypta bola dlhá, vždy k večeru, keď prišli do dediny, hľadali si nocľah. Ale, ako
            hovorím, ľudia boli zlí, nedostali ho nikde, iba s posmechom, s nádavkami ich všade
            sprevádzali. Na jednom mieste rozpustilá cháska sa shlukla a hádzala kameňami po nich,
            takže anjeli museli obkľúčiť Ježiška, lietať vo vzduchu okolo neho a chytať kamene, aby
            Ježiškovi neublížili. Len jednému chlapcovi ublížili, ktorý, keď videl zďaleka, čo sa
            robí, bol zvedavý a prišiel sa pozrieť, do koho to hádžu kamením. I jeden kameň ho
            zasiahol a trocha ho poranil. A to hádzanie kameňov nebolo len na jednom mieste. To
            trvalo potom už až do Egypta. Jak mnoho toho bolo, dosvedčuje to, že anjeli napokon
            všetky tie kamene posbierali a poodnášali na jedno miesto a z toho povstal vrch Golgota.
            A ten chlapec, čo ho poranili, bol potom neskôr ten pravý lotor pri Kristovi na kríži,
            ktorému Pán Ježiš povedal: Ešte dnes budeš so mnou v raji.
    </p>
    <p>
     MILKA: Mamička, a prišiel do raja?
    </p>
    <p>
     ZUZA: Áno, lebo potom už bol dobrý a trpel tiež mnoho na kríži, ba keď bol
            ukrižovaný, vtedy už miloval Ježiška.
    </p>
    <p>
     MILKA: A tí chlapčiská, čo hádzali do Ježiška kamene, tí neprišli do raja, však nie?
    </p>
    <p>
     ZUZA: Dieťa moje, ak sa neskôr polepšili, možno i tí.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523230">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Hruška, Janko a predošlé.
      </em>
     </span>
    </p>
    <p>
    </p>
    <p>
     HRUŠKA
     <span class="emphasis">
      <em>
       (klope, vstúpi)
      </em>
     </span>
     .
    </p>
    <p>
     JANKO
     <span class="emphasis">
      <em>
       (vstúpi):
      </em>
     </span>
     Už sme tu.
     <span class="emphasis">
      <em>
       (Ozdobuje potom s Milkou
               stromček.)
      </em>
     </span>
    </p>
    <p>
     HRUŠKA: Pochválen…
    </p>
    <p>
     ZUZA: Naveky amen.
    </p>
    <p>
     HRUŠKA: Volala si ma, suseda?
     <span class="emphasis">
      <em>
       (Fajčí a odpľúva.)
      </em>
     </span>
    </p>
    <p>
     ZUZA: Veď by som sa rada akosi k vám utiekať, sused. Viete, sviatky sú, prichodí
            aspoň tým deťom niečo zaobstarať. Dobre nás poznáte. Otec v Amerike už ôsmy rok, čo o
            ňom neslýchať, ani nechýrovať. Pomoci žiadnej, trápime sa…
    </p>
    <p>
     HRUŠKA
     <span class="emphasis">
      <em>
       (krčí plecami):
      </em>
     </span>
     Hm, bieda, bieda dneška.
    </p>
    <p>
     ZUZA: Pomaly niet čo do úst vziať. Posledné groše som vydala na potravu. Veď o mňa
            nejde. Deti, deti… A ten náš otec, ten môj Ondrej, v tej Amerike nič. Keby aspoň on…
    </p>
    <p>
     HRUŠKA: Ondrej? Tvoj Ondrej? Ten ti len naraz prikvitne, budeš mať dolárov ani sena.
    </p>
    <p>
     ZUZA: S tým ma každý potešuje, ale pomôcť — nik nepomôže.
    </p>
    <p>
     HRUŠKA: Eh, never, keď ti je ten tam toľké roky, už by to bol len za otec, žeby na
            ženu i na deti celkom zabudol.
    </p>
    <p>
     ZUZA: Dal by Pán Boh! Ale do tých čias — a Boh vie, kedy to bude. A takto neviem už,
            čo si počať, ja úbohá.
    </p>
    <p>
     HRUŠKA: Hm, veď ti to vravím, že teraz na svete zle žiť chudobnému človekovi.
            Natrápiš sa, nadrhneš a nič nemáš.
    </p>
    <p>
     ZUZA: Sused, vy sa nemôžete veľmi ponosovať. Ďakovať Bohu, vy ešte máte z čoho.
    </p>
    <p>
     HRUŠKA: Máš — nemáš. Z čoho?
    </p>
    <p>
     ZUZA: No — No…
    </p>
    <p>
     HRUŠKA: Ale kde? Kde máš?
    </p>
    <p>
     ZUZA: Ej, zmilovali by ste sa, sused, požičali by ste nám pár koruniek k sviatkom?
    </p>
    <p>
     HRUŠKA: Stvoru božia, ale zkade?
    </p>
    <p>
     MILKA: Mamička, on je skúpy, lakomý, mne nikdy ani jabĺčko nedal, keď som si pýtala.
    </p>
    <p>
     HRUŠKA: A ty, poškrabok, čo frfleš?
    </p>
    <p>
     ZUZA
     <span class="emphasis">
      <em>
       (prosí):
      </em>
     </span>
     Pre milosrdenstvo božie, veď sú mi deti skoro
            nahé.
    </p>
    <p>
     HRUŠKA
     <span class="emphasis">
      <em>
       (nervózne):
      </em>
     </span>
     Nemáš — nemáš. Opýtam sa starej.
     <span class="emphasis">
      <em>
       (Odíde.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523417">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Mara a predošlí.
      </em>
     </span>
    </p>
    <p>
    </p>
    <p>
     MILKA: Mamička, on je skúpy, on nám nedá nič.
    </p>
    <p>
     JANKO: Však mu Ježiško nedonesie nič, keď je taký skúpy.
    </p>
    <p>
     MARA
     <span class="emphasis">
      <em>
       (zaklope na okno):
      </em>
     </span>
     Kmotra, kmotrička!
    </p>
    <p>
     ZUZA
     <span class="emphasis">
      <em>
       (ide k oknu a otvorí ho)
      </em>
     </span>
     .
    </p>
    <p>
     MARA
     <span class="emphasis">
      <em>
       (zadychčane):
      </em>
     </span>
     Kmotra, veď ti Ondrej posiela tisíce z
            Ameriky, počula som na hornom konci, rozprával vraj ktosi. Tisíce, čuješ? Tisíce!
    </p>
    <p>
     ZUZA: Ach, kmotrička, už i pred rokom mi to zvestovali a dodnes nič. Neverím, neverím
            pletkám.
    </p>
    <p>
     MARA: Ba hej! Veď už o tom celý horný koniec v dedine rozpráva. Ale, veď sa ti zíde,
            kmotrička, ó zíde. A už aj čas, že sa vám otec v tej Amerike spamätal.
    </p>
    <p>
     ZUZA: Kto vie, kto vie!
    </p>
    <p>
     MARA: Istotne.
    </p>
    <p>
     ZUZA: Nedôverujem.
    </p>
    <p>
     MARA: Už to len tí ľudia z hviezd nevyčítali.
    </p>
    <p>
     ZUZA: Uvidíme. A kde tak ponáhľaš, veď si poď posedieť, kmotra, no, len na chvíľu,
            poď!
    </p>
    <p>
     MARA: Ej, musím utekať, vieš, že sú sviatky.
    </p>
    <p>
     ZUZA: No, už len poď!
    </p>
    <p>
     MARA: Sviatky sú, roboty plné ruky. To som ti len chcela zvestovať, potešiť ťa. S
            Bohom!
     <span class="emphasis">
      <em>
       (Odíde.)
      </em>
     </span>
    </p>
    <p>
     MILKA: No a otecko nepríde, mamička?
    </p>
    <p>
     JANKO: Ježiško prinesie otecka i tisíce, však?
    </p>
    <p>
     ZUZA: Deti moje, tých nádejí sa veľmi nedržím, ľudia sú ľudia, tí povravia, o čom sa
            im ani neprisnije.
    </p>
    <p>
     MILKA: A otecko je bohatý?
    </p>
    <p>
     JANKO: I my budeme bohatí, však, mamička?
    </p>
    <p>
     ZUZA: Otecko… otecko… Ani už nevládzem myslieť, čo len s ním môže byť?
     <span class="emphasis">
      <em>
       (Sadne si.)
      </em>
     </span>
    </p>
    <p>
     MILKA, JANKO: Mamička!
     <span class="emphasis">
      <em>
       (Sadnú si s dvoch strán k Zuze s
               prítulnosťou.)
      </em>
     </span>
    </p>
    <p>
     ZUZA: Sama som… sama… Už len dobrý Boh — vie — pomôcť.
    </p>
    <p>
     MILKA a JANKO: Mamička!
     <span class="emphasis">
      <em>
       (Sklonia hlavinky k matke a trvajú nehybne,
               nerušene, ako by v spánku.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506410">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Ježiško so 4 anjelmi.
      </em>
     </span>
    </p>
    <p>
    </p>
    <p>
     JEŽIŠKO
     <span class="emphasis">
      <em>
       (asi 5-6 ročný, v modrej kabanke, príde a anjeli okolo
               neho)
      </em>
     </span>
     .
    </p>
    <p>
     4 ANJELI
     <span class="emphasis">
      <em>
       (vystúpi nacvičený roj. Ježiško je v prostriedku, anjeli okolo
               neho a cvičia jemné cviky, ktoré znázorňujú poklonu a česť, vzdávanú Ježiškovi. Zprvu
               uprostred javiska cvičia, potom smerom k skupine dumajúcich. Ježiško necvičí, má
               pravú ručičku zdvihnutú s troma prštekami vo výške pleca, ľavú na prsiach za celý
               čas)
      </em>
     </span>
     .
    </p>
    <p>
     1. ANJEL: V chudobe, biede, Ježiško zaujme dnes svoj trón, k chudobným, biednym
            skloní sa žiarivý nebesklon.
    </p>
    <p>
     2. ANJEL: Kráľovstvo krížom pozláti, jak nebo množstvom hviezd, trpiacich, tichých
            posvätí, plač u križových ciest.
    </p>
    <p>
     3. ANJEL: Koho chce láskou utíšiť, s kríža ho osloví: tade ti cesta do raja,
            chodníček tŕňový.
    </p>
    <p>
     4. ANJEL: A všetkých, všetkých takto chce do konca milovať, kto plače, smúti, bude sa
            na konci radovať.
    </p>
    <p>
     ANJELI, JEŽIŠKO
     <span class="emphasis">
      <em>
       (za spevu vianočnej piesne odídu)
      </em>
     </span>
     .
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506496">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Zuza, Janko, Milka.
      </em>
     </span>
    </p>
    <p>
    </p>
    <p>
     MILKA
     <span class="emphasis">
      <em>
       (precitne):
      </em>
     </span>
     Mamička, mne sa zdalo, že tu bol Ježiško.
    </p>
    <p>
     JANKO
     <span class="emphasis">
      <em>
       (precitne tiež):
      </em>
     </span>
     Aj s anjelikmi.
    </p>
    <p>
     MILKA: A tak pekne chodili okolo Ježiška.
    </p>
    <p>
     JANKO: Aj spievali.
    </p>
    <p>
     MILKA: A takí boli všetci krásni.
    </p>
    <p>
     JANKO: Takí utešení.
    </p>
    <p>
     MILKA: Hej!
     <span class="emphasis">
      <em>
       (Hľadí na Janka udivene, potom sa obzerá.)
      </em>
     </span>
    </p>
    <p>
     ZUZA
     <span class="emphasis">
      <em>
       (len teraz zdvihne hlavu, prejde rukou po čele):
      </em>
     </span>
     Neviem, či
            to bol sen, či zdanie. Len sa mi prisnilo, že som počula hlasy ako by s neba. Ale ako
            smutne, bolestne znely!
     <span class="emphasis">
      <em>
       (Zalomí ruky.)
      </em>
     </span>
     O kríži a utrpení! Či ešte
            väčšie trápenie ma očakáva?
     <span class="emphasis">
      <em>
       (S rozhodnou vôľou a oddanou
               horlivosťou.)
      </em>
     </span>
     Oh, budem trpieť, prijmem všetko od Boha. Aspoň to mi
            ostane, že sa môžem potom už celkom odovzdať do vôle božej.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506588">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Poštári a predošlí.
      </em>
     </span>
    </p>
    <p>
    </p>
    <p>
     I. POŠTÁR
     <span class="emphasis">
      <em>
       (klope, vstúpi):
      </em>
     </span>
     Dobrý deň prajem!
     <span class="emphasis">
      <em>
       (Príde ku
               stolu.)
      </em>
     </span>
     To budete mať radostné sviatky, akých ste doteraz nemali.
     <span class="emphasis">
      <em>
       (Vytiahne z kapsy peniaze, načíta na stôl papierových bankoviek
               85.000.)
      </em>
     </span>
     To vám posiela otec z Ameriky. Podpíšte príjem!
    </p>
    <p>
     ZUZA
     <span class="emphasis">
      <em>
       (nevie prísť k slovu, vyjavene sa díva ako na zázrak. Trasúcou rukou
               podpíše príjem.)
      </em>
     </span>
    </p>
    <p>
     I. POŠTÁR: A nech vám Boh požehná i ďalej. Šťastlivé sviatky! S Bohom!
     <span class="emphasis">
      <em>
       (Rýchle odíde.)
      </em>
     </span>
    </p>
    <p>
     ZUZA: Bože!
    </p>
    <p>
     MILKA: Mama!
    </p>
    <p>
     JANKO: Mamička!
    </p>
    <p>
     <span class="emphasis">
      <em>
       (Chvíľu všetci hľadia udivene na hŕbu peňazí.)
      </em>
     </span>
    </p>
    <p>
     II. POŠTÁR
     <span class="emphasis">
      <em>
       (klope, vstúpi):
      </em>
     </span>
     Dobrý deň prajem!
     <span class="emphasis">
      <em>
       (Príde
               ku stolu, dáva telegram.)
      </em>
     </span>
     Teda predsa nebudete mať už biedu na sviatky.
     <span class="emphasis">
      <em>
       (Ukazuje hlavou na peniaze.)
      </em>
     </span>
     Tu máte telegram z Ameriky,
            podpíšte!
    </p>
    <p>
     ZUZA
     <span class="emphasis">
      <em>
       (díva sa, dlho sa díva, pomaly podpíše)
      </em>
     </span>
     .
    </p>
    <p>
     II. POŠTÁR: Šťastlivé sviatky! S Bohom!…
     <span class="emphasis">
      <em>
       (Rýchle odíde.)
      </em>
     </span>
    </p>
    <p>
     ZUZA
     <span class="emphasis">
      <em>
       (obzerá telegram, raz peniaze, raz deti, bez slova a zdráhave otvára
               telegram. Číta trhano):
      </em>
     </span>
     V bani sa stalo nešťastie, Ondreja, vášho otca,
            zabilo, je nezvestný…
     <span class="emphasis">
      <em>
       (Prestane čítať a s výkrikom klesne do mdlôb,
               padne.)
      </em>
     </span>
    </p>
    <p>
     MILKA: Mamička, čo je?
    </p>
    <p>
     JANKO: Mamička!?
    </p>
    <p>
     MILKA: Poď, Janíčko, poďme chytro ku starej mame, poď!
     <span class="emphasis">
      <em>
       (S
               plačom.)
      </em>
     </span>
     Zavoláme starú mamu, že mamičke je zle.
    </p>
    <p>
     JANKO
     <span class="emphasis">
      <em>
       (s plačom):
      </em>
     </span>
     Poď, Milka, utekajme!
     <span class="emphasis">
      <em>
       (Odídu.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506762">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Hruška a Zuza.
      </em>
     </span>
    </p>
    <p>
    </p>
    <p>
     HRUŠKA
     <span class="emphasis">
      <em>
       (vo dverách):
      </em>
     </span>
     Nemáš — nemáš. Z čoho vziať, keď niet?
            Požičaj, požičaj, ale z čoho…
     <span class="emphasis">
      <em>
       (Zbadá situáciu, udivene, bojazlivo stúpa ku
               stolu, obzerá najprv Zuzu, potom zočí peniaze.)
      </em>
     </span>
     Ach, čo sa tu robí? Tisíce
            na stole a žena vari mŕtva. Tisíce, Bože, čo tu tisícov! To už iste ten jej Amerikán
            posiela. Hľaď, tu tisíce a ona ti žobrie odo mňa.
     <span class="emphasis">
      <em>
       (Pozrie na Zuzu, Zuza
               omdletá.)
      </em>
     </span>
     Peniaze!
     <span class="emphasis">
      <em>
       (Začne s judášskym, lakomým
               úškľabkom.)
      </em>
     </span>
     Peniaze, tisíce, za ktorými túžim, tisíce!
     <span class="emphasis">
      <em>
       (Siahne
               po peniazoch, trhne rukou nazpät.)
      </em>
     </span>
     Bojím sa — a čo — keby — trasiem sa —
            ach, tisíce — moje zlaté tisíce…
     <span class="emphasis">
      <em>
       (Obzrie sa.)
      </em>
     </span>
     Tu nikoho — nikoho —
            ja chcem tisíce — ja musím mať tisíce.
     <span class="emphasis">
      <em>
       (Shrabne znervóznelým hmatom peniaze so
               stola a prchá.)
      </em>
     </span>
    </p>
    <p>
     <span class="emphasis">
      <em>
       (Opona.)
      </em>
     </span>
    </p>
    <p>
    </p>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506849">
       </a>
       Dejstvo II.
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2506868">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2507032">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2507188">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2507276">
        Vývstup 4.
       </a>
      </span>
     </dt>
     <dt>
      <span class="sect1">
       <a href="#id2507413">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2504911">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2505045">
        Výstup 7.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      Izba a zariadenie u pánov.
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506868">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Zuza, Mirko, Vierka.
      </em>
     </span>
    </p>
    <p>
    </p>
    <p>
     ZUZA
     <span class="emphasis">
      <em>
       (upratuje):
      </em>
     </span>
     Ponáhľajte sa, detičky!
    </p>
    <p>
     MIRKO: Vierka, ja ti budem podávať a ty vešaj na stromček.
    </p>
    <p>
     VIERKA: Mamička je teraz v meste, ale až príde domov, budeme mať stromček už hotový.
    </p>
    <p>
     MIRKO
     <span class="emphasis">
      <em>
       (k Zuze):
      </em>
     </span>
     Povedzte, Zuza, však to Ježiško nechodieva s
            darmi?
    </p>
    <p>
     ZUZA: Ba, Ježiško chodieva. Pozri, aký pekný stromček vám prinesie.
    </p>
    <p>
     MIRKO: Hahaha, veď to si my sami spravíme.
    </p>
    <p>
     ZUZA: Ale od Ježiška máte cukrové, jablká, zlato a všetko, čo naň dáte.
    </p>
    <p>
     MIRKO: Kedy bol u nás, ja som ho nevidel?
    </p>
    <p>
     VIERKA: A ja by som ho bola rada videla.
    </p>
    <p>
     ZUZA: Ježiško vždy na Vianoce chodieva, ale vidieť sa nedá.
    </p>
    <p>
     MIRKO: Veď u nás ani vlani nebol.
    </p>
    <p>
     ZUZA: No, Ježiško chodieva len k dobrým deťom.
    </p>
    <p>
     VIERKA: A mamička nám hovorila, že to len tak rozprávajú.
    </p>
    <p>
     MIRKO: Že to len tak hlúpi ľudia klamú deti.
    </p>
    <p>
     ZUZA: Mirko, Vierka, pozrite, všetko máme od Ježiška. Všetko nám Pán Boh dal. Keď vám
            mamička kúpi vianočné darky, to len preto, lebo vám Pán Boh požehnal a má vám za čo
            kúpiť.
    </p>
    <p>
     MIRKO: No, tak predsa Ježiško nechodieva.
    </p>
    <p>
     ZUZA: Buď dobrý, Mirko, potom uvidíš, že príde.
    </p>
    <p>
     MIRKO: Ako príde?
    </p>
    <p>
     ZUZA: To uvidíš, až budeš dobrý.
    </p>
    <p>
     MIRKO: Ako mám byť dobrý?
    </p>
    <p>
     ZUZA: Mal by si sa modliť, do kostola chodiť, doma vždy poslúchať.
    </p>
    <p>
     MIRKO: Naša mama sa nikdy nemodlí.
    </p>
    <p>
     VIERKA: Mňa raz deti vzaly do kostola, mama robila potom veľký krik.
    </p>
    <p>
     ZUZA: Veď to je, vám to tuná darmo vravím, vy za všetko nemôžete.
    </p>
    <p>
     MIRKO a VIERKA
     <span class="emphasis">
      <em>
       (odídu do svojej izby)
      </em>
     </span>
     .
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507032">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Zuza, Mara.
      </em>
     </span>
    </p>
    <p>
    </p>
    <p>
     MARA: No, už by som bola s prácou hotová.
    </p>
    <p>
     ZUZA: Ako len ten deň utečie, pomaly je tu Štedrý večer. Kmotrička, dobre je, že ťa
            len zavolali vypomôcť mi, bo čo tu je práce, to jeden človek nevládze. A teraz k
            sviatkom zvlášť. Mnohoráz neviem, kde mám hlavu — nestačím.
    </p>
    <p>
     MARA: Kmotrička, veď to ti tak u cudzích ľudí, ti majú málo uznania.
    </p>
    <p>
     ZUZA: Keby som bola zdravá. Ale som ešte len vždy slabá.
    </p>
    <p>
     MARA: Povedzže, Zuzka, ešte nič nevyšlo najavo, kde sa ti podely tie peniaze?
            Nevyšetrili nič?
    </p>
    <p>
     ZUZA: Stvora božia, nespomínaj. Utrápená som, užialená, starosti mám, deti…
    </p>
    <p>
     MARA: Ej, už len ten otec váš nebohý. Pán Boh mu daj ľahké odpočinutie, chcel vám
            dobre.
    </p>
    <p>
     ZUZA: Dušenka moja, veď to vieš, ako mi napísal ešte aj list. Peniaze prišly,
            zhynuly, prišiel chýr o jeho smrti, ochorela som samým žiaľom a jeho list ma už našiel v
            nemocnici.
     <span class="emphasis">
      <em>
       (Plačlivo.)
      </em>
     </span>
     Môj dobrý muž, môj drahý Ondrej. Ako sa len
            tešil, že ma prekvapí, že mi spraví radosť. Ako len pekne napísal: Žena moja, mnoho som
            sa natrápil, mnoho trpel a strádal, ale na svoju famíliu som nikdy nezabudol. Dnes by
            som sa iste nebola ponevierala po cudzích ľuďoch, po službe, veď písal: „O mesiac
            prídem.“ A stalo sa, Bože môj!
     <span class="emphasis">
      <em>
       (Plače.)
      </em>
     </span>
    </p>
    <p>
     MARA: Dobrý bol, ej, dobrý!
    </p>
    <p>
     ZUZA: Ako len pekne napísal: „Mnohoráz som nemal čo vziať do úst, odoprel som si
            kúsok chleba, len aby som pre vás nasporil.“
     <span class="emphasis">
      <em>
       (Plače.)
      </em>
     </span>
    </p>
    <p>
     MARA: Kmotrička moja, už sa len teraz uspokoj, ako Pán Boh dal, tak sa stalo, ako Pán
            Boh dá, tak bude i ďalej.
    </p>
    <p>
     ZUZA: Veru, ako Pán Boh dá. Veď už len v Boha skladám všetku úfnosť. Vlani o takom
            čase som bola aspoň pri deťoch, aspoň som im vedela tú radosť spraviť, že videli
            stromček. Aspoň som mohla vidieť radostné očká, ktoré čakaly na Ježiška, i keď sa to
            všetko tak strašne skončilo, bolo to aspoň doma, ale keď tu mi ešte aj to zabraňujú, čo
            už len jediné mi zostalo. Tu do kostola nesmiem. Boh chráň, aby sa dozvedeli, že som si
            na minútu zabehla do kostola. Modliť? I ukameňovali by ma, keby ma našli pri modlitbe.
            Kam dnešný svet zájde, len dobrý Pán Boh vie. Veď tu nič nie je po dobrom. Pán je
            kartár, podpísal sa komusi na zmenku, počúvam, že už je to všetko tam. Pani je bez Boha,
            deti tiež také chce mať. Čo tu zo všetkého? Ver’ ja by sa radšej neviem kde našla, ako u
            týchto bohaprázdnych ľudí. Ale kde pôjdeš? Veď zahyniem hladom. Deti mám u matky, veď tá
            moja matka im tiež skoro nemá čo dať, keď im ja nedám. Sú ešte tak mladé a už musia jesť
            horký chlieb so mnou. Moje sirôtky, moje úbožiatka.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507188">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Pani a predošlé.
      </em>
     </span>
    </p>
    <p>
    </p>
    <p>
     PANI
     <span class="emphasis">
      <em>
       (vojde a nesie balíky v obchode nakúpené):
      </em>
     </span>
     Ako vidím, vám
            veľmi práca neleží na srdci. Snáď máte poradu, čo máte zrobené a čo by ešte malo byť
            zrobené?
     <span class="emphasis">
      <em>
       (K Mare.)
      </em>
     </span>
     Ste už hotová s prácou?
    </p>
    <p>
     MARA: Len čo som, prosím, dokončila, prišla som sem ku kmotre.
    </p>
    <p>
     PANI: Tak vás vyplatím, tu máte.
     <span class="emphasis">
      <em>
       (Dáva peniaze.)
      </em>
     </span>
    </p>
    <p>
     MARA: Ďakujem. S Bohom a šťastlivé sviatky!
    </p>
    <p>
     PANI: A vy, Zuza, keď ste tu hotová, nepostávajte, iďte si za svojou povinnosťou.
    </p>
    <p>
     ZUZA
     <span class="emphasis">
      <em>
       (odchádza)
      </em>
     </span>
     .
    </p>
    <p>
     PANI: Na postávanie, na to ste. Aby to človek stále hnal do roboty.
     <span class="emphasis">
      <em>
       (Obzerá
               sa po stromku.)
      </em>
     </span>
     A veď ani stromček ešte nie je obložený.
     <span class="emphasis">
      <em>
       (Volá.)
      </em>
     </span>
     Vierka, Mirko!
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507276">
        </a>
        Vývstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Pani, Vierka, Mirko, Milka, Janko.
      </em>
     </span>
    </p>
    <p>
    </p>
    <p>
     VIERKA a JANKO: Mamička!
    </p>
    <p>
     MILKA a JANKO
     <span class="emphasis">
      <em>
       (zaspievajú pod oknom vianočnú pieseň)
      </em>
     </span>
     .
    </p>
    <p>
     VIERKA a MIRKO
     <span class="emphasis">
      <em>
       (prídu a počúvajú):
      </em>
     </span>
     Mamička, to vari Vladko s
            Gitkou prišli nám zaspievať.
    </p>
    <p>
     PANI: No, keď sú to deti mojej sestry, tak ich počúvajme.
     <span class="emphasis">
      <em>
       (Medzitým obzerá
               nakúpené veci.)
      </em>
     </span>
    </p>
    <p>
     MILKA a JANKO
     <span class="emphasis">
      <em>
       (dospievali)
      </em>
     </span>
     .
    </p>
    <p>
     VIERKA: Jej, ako pekne!
    </p>
    <p>
     PANI: No, Vladko, Gitka, poďte dnu.
    </p>
    <p>
     MIRKO: Oni sa hanbia.
     <span class="emphasis">
      <em>
       (Díva sa cez okno.)
      </em>
     </span>
    </p>
    <p>
     PANI
     <span class="emphasis">
      <em>
       (ide ku dverám):
      </em>
     </span>
     No, poďte!
    </p>
    <p>
     MILKA a JANKO
     <span class="emphasis">
      <em>
       (vojdú):
      </em>
     </span>
     Pochválen Pán Je…
    </p>
    <p>
     PANI
     <span class="emphasis">
      <em>
       (dojedovane, preruší ich v pozdrave):
      </em>
     </span>
     Ach, tieto šteňatá! A
            kto vám sem kázal prísť?
    </p>
    <p>
     MILKA a JANKO: Mamička.
    </p>
    <p>
     PANI: Ako to?
    </p>
    <p>
     MILKA: Mamička kázala, aby sme prišli sem zaspievať.
    </p>
    <p>
     PANI: Marš von!
    </p>
    <p>
     MIRKO: Mamička, veď pekne spievali.
    </p>
    <p>
     VIERKA: Aspoň cukrové im dám.
     <span class="emphasis">
      <em>
       (Vezme cukrové, chce ísť za nimi.)
      </em>
     </span>
    </p>
    <p>
     PANI: Ani krok. A Zuze ešte poviem svoje.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507413">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí bez Milky a Janka.
      </em>
     </span>
    </p>
    <p>
    </p>
    <p>
     PANI: A vy, deti moje, dokončite si svoju robotu, už to malo byť hotové. Čože ste
            robily, že stromček ešte nie je obložený?
    </p>
    <p>
     MIRKO: Mamička, my to hneď dokončíme.
    </p>
    <p>
     PANI: Len potom dostanete dary, prv nie.
    </p>
    <p>
     MIRKO: Vidíš, Vierka, že nám to mamička dá, že to Ježiško nedonesie.
    </p>
    <p>
     VIERKA: A my sme to chceli radšej od Ježiška.
    </p>
    <p>
     MIRKO: Pravda, lebo sme chceli vidieť, ako vyzerá Ježiško.
    </p>
    <p>
     PANI
     <span class="emphasis">
      <em>
       (zadivene, s hnevom):
      </em>
     </span>
     O čom mi to tu rozprávate?
    </p>
    <p>
     MIRKO: Mamička, Zuza nám hovorila, že je to pravda, že Ježiško chodieva.
    </p>
    <p>
     VIERKA: A že aj k nám príde.
    </p>
    <p>
     PANI: Čo?
    </p>
    <p>
     MIRKO: Keď budeme dobrí.
    </p>
    <p>
     PANI: Čo?
    </p>
    <p>
     VIERKA: A že keď sa budeme modliť.
    </p>
    <p>
     PANI: Čo? No, dočkajte. Však tá dostane vianočný dar odo mňa. Vie, že ja to nestrpím,
            aby moje deti takými sprostosťami ohlupovala a predsa sa opováži… Mám už tej Zuzy dosť.
            Tak poletí z môjho domu, ani sa nespamätá, kde bola. V mojom dome a svojim deťom ja dám
            výchovu, nie kadejaká sedliacka hlúpa nafúkanosť.
     <span class="emphasis">
      <em>
       (Zavolá.)
      </em>
     </span>
     Zuza,
            ihneď sem!
     <span class="emphasis">
      <em>
       (K deťom.)
      </em>
     </span>
     Deti, do svojej izby.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2504911">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Zuza, predošlá.
      </em>
     </span>
    </p>
    <p>
    </p>
    <p>
     ZUZA: Ráčite rozkázať, milostivá pani?
    </p>
    <p>
     PANI: Zuza!
    </p>
    <p>
     ZUZA: Prosím?
    </p>
    <p>
     PANI: Zuza, vy sa mi tak vďačíte za moju dobrotu?
    </p>
    <p>
     PANI: Ja som vás prijala do služby, že mi vás bolo ľúto, i vašej biedy, a vy…
    </p>
    <p>
     ZUZA: Čo sa stalo, prosím, milostivá pani?
    </p>
    <p>
     PANI: Vy mi sem posielate svoje škrekľavé decká spievať.
    </p>
    <p>
     ZUZA: Bože môj, veď len zaspievať.
    </p>
    <p>
     PANI: A keď viete, že ja to nemôžem vystáť. A potom, ako ste sa ešte opovážila tuná
            kaziť a ohlupovať moje deti?
    </p>
    <p>
     ZUZA: Prosím, ako?
    </p>
    <p>
     PANI: Povedala som vám, keď ste mi minule učila Vierku modliť sa, žeby ste sa
            neopovážila viac v mojom dome takéto mravy pestovať. A povedala som vám, že keď čosi
            tomu podobné ešte raz zbadám, poletíte z mojej služby a pôjdete svojou cestou ďalej. Čo
            ste to zas dnes mojim deťom nabaláchala o Ježiškovi?
    </p>
    <p>
     ZUZA: Prosím, ja som ich len povzbudzovala na dobro.
    </p>
    <p>
     PANI: O akom Ježiškovi vy tu smiete rozprávať? Také povedačky a také hlúposti si
            rozprávajte svojim deťom. Rozumiete? Ja som moderná, vzdelaná osoba a svoje deti si ja
            vychovám.
    </p>
    <p>
     ZUZA: Ráčte odpustiť, milostivá pani, veď ja som im len dobré hovorila.
    </p>
    <p>
     PANI: Vy mňa nepoučujte, čo je dobré a čo zlé.
    </p>
    <p>
     ZUZA: Ale modlitba…
    </p>
    <p>
     PANI: Ani slova viac! Z koliby ste prišla a mne chcete kázeň držať? Ihneď sa spakujte
            a z môjho domu sa berte. Napriek mi robíte všetko, každú chvíľu ma k hnevu popudzujete,
            takú slúžku ja nepotrebujem. Toho vášho svätuškárenia mám už práve dosť!
     <span class="emphasis">
      <em>
       (Nervózne odchádza bočnými dvermi.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505045">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Zuza, statkár, Milka, Janko.
      </em>
     </span>
    </p>
    <p>
    </p>
    <p>
     ZUZA
     <span class="emphasis">
      <em>
       (zalomí rukami):
      </em>
     </span>
     Tak, Bože môj, zas sama!
     <span class="emphasis">
      <em>
       (S
               horlivosťou.)
      </em>
     </span>
     Oh, vrátim sa ku svojim deťom, pôjdem ďalej svojím svätým
            krížom. Moje krížové Vianoce…
     <span class="emphasis">
      <em>
       (Klesá na pohovku pri stole do
               mdlôb.)
      </em>
     </span>
     Ale s úsmevom Vianoc prenesiem svoj kríž; veď Boh je dobrý, už len
            Boh je dobrý.
    </p>
    <p>
     STATKÁR
     <span class="emphasis">
      <em>
       (vojde široko, pomätene, sadne na lenošku, vytiahne cigaretu a
               zapáli si, druhou rukou vytiahne z vačku revolver):
      </em>
     </span>
     Posledná cigareta! Aká
            podivná skutočnosť, posledná cigareta, posledná radosť… Je v tej skutočnosti kus práva,
            ktoré som si vyhradil na život, kým ešte túto poslednú cigaretu vyfajčím. Kto by mi
            teraz nezávidel, keď som si poslednýkrát pánom života a smrti? Kto by mi uprel, aby som
            si s chuťou, kráľovsky nevyfajčil poslednú cigaretu? A potom zmenka, podvodník, karty,
            krach, guľka, koniec…
    </p>
    <p>
     ZUZA
     <span class="emphasis">
      <em>
       (ako by vyrušená, hlasne a bolestne vzdychne)
      </em>
     </span>
     .
    </p>
    <p>
     STATKÁR
     <span class="emphasis">
      <em>
       (zbadá Zuzu, zarazí sa):
      </em>
     </span>
     Čo? Nie som tu sám?
     <span class="emphasis">
      <em>
       (Dofajčí, zahodí cigaretu, skočí s lenošky, pravými dvermi sa vyrúti a za
               dvermi sa zastrelí.)
      </em>
     </span>
    </p>
    <p>
     MILKA a JANKO
     <span class="emphasis">
      <em>
       (dlho klopú, ešte je statkár v izbe. Vojdú ľavými dvermi, keď
               výstrel zaznie, strhnú sa i so Zuzou)
      </em>
     </span>
     .
    </p>
    <p>
     MILKA: Mamička, spievali sme, vynadali nám.
    </p>
    <p>
     JANKO: Mamička, vyhnali nás.
     <span class="emphasis">
      <em>
       (Obklopia, objímu s dvoch strán
               matku.)
      </em>
     </span>
    </p>
    <p>
     <span class="emphasis">
      <em>
       (Opona.)
      </em>
     </span>
    </p>
    <p>
    </p>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2505172">
       </a>
       Dejstvo III.
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2505191">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2505296">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2505440">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2505609">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2505706">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2505779">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2505827">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2505902">
        Výstup 8.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      Izba u chudobnej rodiny.
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505191">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Mara, Zuza.
      </em>
     </span>
    </p>
    <p>
    </p>
    <p>
     ZUZA
     <span class="emphasis">
      <em>
       (varí):
      </em>
     </span>
     A takto v žiali a trampotách míňa sa rok za rokom.
    </p>
    <p>
     MARA: Veru, takto rok, čo boly Vianoce; zdá sa to, ako by včera boly bývaly. Dnes už
            zase sú tu.
    </p>
    <p>
     ZUZA: Čo rok, to bolestnejšie. Ale nie, ja už sa nežaľujem, neprosím o úľavu, znášam
            rada všetko.
    </p>
    <p>
     MARA: Kmotra, šťastná si, že máš toľko trpezlivosti.
    </p>
    <p>
     ZUZA: Veď pri všetkom nedostatku len to ma bolí, že deti to najviac cítia. Do služby
            už nevládzem ísť, veď chorľaviem, slabnem, a do ťažšej roboty som bezvládna. A v tej
            službe, čože mi to, že si na chlieb vyrobím, keď môj najvzácnejší chlieb mi berú od úst?
            Veď vieš, začo ma takto rok vyhnali zo služby? A v dnešnom skazenom svete je skoro všade
            tak.
    </p>
    <p>
     MARA: Veď ich Boh potrestal dosť. Ona, veľkomožná pani, i s deťmi chodí vari dnes už
            i po žobraní.
    </p>
    <p>
     ZUZA: Ja som to vedela. Dobre som to všetko tušila. Najviac ma bolelo, že i tie
            nevinné deti ponesú následky hriechov svojich rodičov. Dnes to tu máš. Ďakujem Bohu, že
            som chudobná, ale svoju biedu by som nezamenila za biedu týchto úbohých.
    </p>
    <p>
     MARA: A tie peniaze? Nič nevieš? Nič, čo s nimi?
    </p>
    <p>
     ZUZA
     <span class="emphasis">
      <em>
       (krúti hlavou a hodí rukou):
      </em>
     </span>
     Vyšetrovali, vyšetrovali, nič
            nevyšetrili. Susedov, rodinu, poštárov, chudák Hruška, najviac ho ťahali, možno, že
            nevinne. Peniaze! Ako ťažko prišly, tak ľahko pošly. Neúfam, že by som z nich ešte
            krajciar videla.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505296">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Milka, Janko a predošlé.
      </em>
     </span>
    </p>
    <p>
    </p>
    <p>
     MILKA
     <span class="emphasis">
      <em>
       (príde s Jankom):
      </em>
     </span>
     Mamička, a toho roku nebudeme mať
            stromček? Však nie?
    </p>
    <p>
     JANKO: A pôjdeme spievať?
    </p>
    <p>
     ZUZA: Stromček? Iba ak by ho len sám Ježiško priniesol. A spievať? Kdeže môžete ísť,
            keď si nemáte čo obuť a snehu je po kolená?
    </p>
    <p>
     MILKA: K nám neprídu spievať?
    </p>
    <p>
     ZUZA: Prídu — neprídu. Čože len dám tým spevákom?
    </p>
    <p>
     JANKO: A na polnočnú pôjdeme?
    </p>
    <p>
     ZUZA: Vy, deti moje, až zajtra pôjdete do kostola.
    </p>
    <p>
     MARA: Kmotra, prídeš ku mne i s deťmi, bude i naša i vaša radosť väčšia.
    </p>
    <p>
     MILKA: A u vás, krstná mať, máte stromček?
    </p>
    <p>
     MARA: Máme.
    </p>
    <p>
     MILKA: Pekný?
    </p>
    <p>
     MARA: Krásny.
    </p>
    <p>
     JANKO: K vám prídu deti spievať?
    </p>
    <p>
     MARA: Áno, k nám každý rok chodia.
    </p>
    <p>
     JANKO: Aj a harmonikou?
    </p>
    <p>
     MARA: Aj s harmonikou.
     <span class="emphasis">
      <em>
       (K Zuze.)
      </em>
     </span>
     Kmotra, nože sa posberajte a
            poďte ku mne; je už večer, povečerajte trocha, ale mnoho nie, a poďte ku mne.
    </p>
    <p>
     ZUZA: Uvidíme, ako bude.
    </p>
    <p>
     MARA: No, len príďte, musím sa už ponáhľať, a ponáhľajte sa i vy.
     <span class="emphasis">
      <em>
       (Odíde.)
      </em>
     </span>
    </p>
    <p>
     ZUZA: Dobre.
    </p>
    <p>
     MILKA: Ach, mamičku, toho roku u nás nebude Ježiško.
    </p>
    <p>
     JANKO: Ani spievať sa nebude.
    </p>
    <p>
     ZUZA
     <span class="emphasis">
      <em>
       (zakrýva si oči):
      </em>
     </span>
     Deti moje!
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505440">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Mirko a Vierka.
      </em>
     </span>
    </p>
    <p>
    </p>
    <p>
     MIRKO a VIERKA
     <span class="emphasis">
      <em>
       (pod oknom spievajú vianočnú pieseň)
      </em>
     </span>
     .
    </p>
    <p>
     ZUZA, MILKA a JANKO
     <span class="emphasis">
      <em>
       (počúvajú)
      </em>
     </span>
     .
    </p>
    <p>
     ZUZA: Tak predsa len sa našiel ktosi, kto nám prišiel zvestovať Vianoce.
    </p>
    <p>
     MIRKO a VIERKA
     <span class="emphasis">
      <em>
       (dospievali)
      </em>
     </span>
     .
    </p>
    <p>
     ZUZA: Iďte ich zavolať dnu.
    </p>
    <p>
     MILKA a JANKO
     <span class="emphasis">
      <em>
       (idú k dverám):
      </em>
     </span>
     Poďte — poďte!
    </p>
    <p>
     MIRKO a VIERKA
     <span class="emphasis">
      <em>
       (ubiedení, úbohí, vojdú dnu a bez slova bojazlive stoja pri
               dverách)
      </em>
     </span>
     .
    </p>
    <p>
     ZUZA
     <span class="emphasis">
      <em>
       (prekvapene):
      </em>
     </span>
     Mirko! Vierka! Bože, to ste vy?
    </p>
    <p>
     MIRKO a VIERKA
     <span class="emphasis">
      <em>
       (bez slova)
      </em>
     </span>
     .
    </p>
    <p>
     ZUZA: Tak opustené, úbohé! A mamička čo robí?
    </p>
    <p>
     MIRKO: Mamička je preč.
    </p>
    <p>
     ZUZA: Kde?
    </p>
    <p>
     VIERKA: Odišla. A my sme tu sami.
    </p>
    <p>
     ZUZA: A príde?
    </p>
    <p>
     MIRKO: Nie.
    </p>
    <p>
     ZUZA: To ani na sviatky nie je s vami? A vy kde ste?
    </p>
    <p>
     VIERKA: Jedna stará tetička nás opatruje.
    </p>
    <p>
     ZUZA: Úbohé deti. Veď vy za všetko nemôžete.
    </p>
    <p>
     MIRKO: A tetička povedala, že nás aj do kostola vezme.
    </p>
    <p>
     VIERKA: Aj modliť nás naučila.
    </p>
    <p>
     ZUZA: Aspoň teda to máte, deti moje. I ja som vám to ešte vlani vravela, žeby ste
            Pána Boha milovali, modlili sa, dobrí boli a Boh vás nikdy neopustí. A stromček tam
            máte?
    </p>
    <p>
     MIRKO: Nie.
    </p>
    <p>
     ZUZA: Veď ani my nemáme. No, už len buďte hodní a dobri, tu máte.
     <span class="emphasis">
      <em>
       (Dáva im
               odmenu za spev.)
      </em>
     </span>
     A s Bohom si choďte.
    </p>
    <p>
     MIRKO a VIERKA
     <span class="emphasis">
      <em>
       (odídu)
      </em>
     </span>
     .
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505609">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Zuza s deťmi.
      </em>
     </span>
    </p>
    <p>
    </p>
    <p>
     ZUZA: Takto, vidíte, deti moje, trestu božiemu neujde najmenšie zlo. Božie vážky
            dobre vážia.
    </p>
    <p>
     MILKA: A čo zlého zrobili Mirko a Vierka?
    </p>
    <p>
     ZUZA: Oni možno nič, ale ich rodičia.
    </p>
    <p>
     JANKO: A kde je ich matka?
    </p>
    <p>
     ZUZA: Matka, ktorá sa spustí Pána Boha…
    </p>
    <p>
     MILKA: Však, mamička, teraz Mirko a Vierka sa musia trápiť, keď nemajú mamičky.
    </p>
    <p>
     ZUZA: Deti moje, veď i my sa trápime, ale my predsa i to máme, čo oni nemajú.
    </p>
    <p>
     JANKO: Čo, mamička?
    </p>
    <p>
     ZUZA: Vieru, dieťa moje, vieru v Pána Boha.
    </p>
    <p>
     MILKA: Oni neveria v Ježiška, však?
    </p>
    <p>
     JANKO: Veď vieš, ako nás vlani vyhnali, keď sme prišli spievať…
    </p>
    <p>
     ZUZA: Viera v Ježiška, deti moje, tá nás ešte drží pri živote. Oh, veď Pán Boh, nech
            už čokoľvek dopustí, vždy bude Pánom Bohom. Kto v ňom trpí, na konci sa v ňom raduje.
            Vianoce sú krásne, Vianoce sú vždy krásne, ale len tomu, kto ich lásku precíti v srdci
            svojom, kto tejto láske, tomuto úsmevu Vianoc žije.
     <span class="emphasis">
      <em>
       (Umlknú všetci, hlavy
               sklonia v hlbokej dume.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505706">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Ježiško s anjelmi.
      </em>
     </span>
    </p>
    <p>
    </p>
    <p>
     JEŽIŠKO
     <span class="emphasis">
      <em>
       (s anjelmi príde ako v I. dejstve. Anjeli okolo Ježiška cvičia
               cviky, ktoré znejú Ježiškovi na česť a poklonu. Ježiško necvičí, stojí uprostred s
               rúčkou s 3 prstami vyzdvihnutou. V druhej ruke má vianočný stromček. Napokon stanú
               okolo rodinky a anjeli hovoria)
      </em>
     </span>
     .
    </p>
    <p>
     1. ANJEL: Ježiško ide k ľuďom, a polnoc tajuplná rozleje radosť svetom jasná nebies
            vlna.
    </p>
    <p>
     2. ANJEL: Prináša všetkým pokoj; a všetkým ubiedeným zdvíha svoju ručku žehnaním,
            dobrodením.
    </p>
    <p>
     3. ANJEL: Ježiško rád má všetkých, každého k srdcu vinie. Všetko je krátke v žití,
            všetko sa minie, minie.
    </p>
    <p>
     4. ANJEL: Len utrpenie, kríže nestratia svojej ceny, vo chvíli bude smútok na radosť
            premenený.
     <span class="emphasis">
      <em>
       (Zaspievajú vianočnú pieseň a odídu.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505779">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Zuza s deťmi.
      </em>
     </span>
    </p>
    <p>
    </p>
    <p>
     ZUZA
     <span class="emphasis">
      <em>
       (precitne):
      </em>
     </span>
     Deti moje, čo sa mi to len zasa zdalo?
    </p>
    <p>
     MILKA: Bol tu Ježiško.
    </p>
    <p>
     JANKO: S anjelmi.
    </p>
    <p>
     MILKA: Spievali.
    </p>
    <p>
     ZUZA: A tak mi sladko bolo okolo srdca, ako by všetky kríže bol so mňa sňal. Vari tu
            Pán Boh čosi k dobrému obráti.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505827">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Mara, predošlí.
      </em>
     </span>
    </p>
    <p>
    </p>
    <p>
     MARA: Kmotra, starého Hrušku porazilo. Je ti už na smrť. Len toľko koktal, že chce s
            tebou pár slov prehovoriť, aby ho priviedli k tebe.
    </p>
    <p>
     ZUZA
     <span class="emphasis">
      <em>
       (spamätáva sa):
      </em>
     </span>
     Stvora, čo sa robí?
    </p>
    <p>
     MARA: Naozaj, veď odtiaľ idem.
    </p>
    <p>
     ZUZA: Veď neviem ani, čo sa robí, mám hlavu veľmi ubolenú prestrachmi.
    </p>
    <p>
     MARA: Kto vie, ako to skončí.
    </p>
    <p>
     HRUŠKA
     <span class="emphasis">
      <em>
       (dvaja susedia ho popod paže privlečú porazeného, koktá):
      </em>
     </span>
     Ja som u-kra-dol pe-nia-ze. Ti-sí-ce! Schoval pod dláž-ku, tam si ich ná-jde-te.
     <span class="emphasis">
      <em>
       (Upadne do bezvedomia, posadia ho na stoličku.)
      </em>
     </span>
    </p>
    <p>
     MARA: Kmotra, nevravela som vám?
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505902">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Ondrej, predošlí.
      </em>
     </span>
    </p>
    <p>
    </p>
    <p>
     ONDREJ
     <span class="emphasis">
      <em>
       (klope, vojde):
      </em>
     </span>
     Zuza moja! Zuzka! Poznáš svojho muža?
    </p>
    <p>
     ZUZA
     <span class="emphasis">
      <em>
       (zhíkne a ostatní vyjavene hľadia)
      </em>
     </span>
     .
    </p>
    <p>
     ONDREJ: Z nešťastia, ktoré stihlo mojich kamarátov v bani, som ťažko, ale šťastne
            vyviazol. Nemohol som potom prísť domov, ako som písal, nemal som za čo. Možno ti aj
            oznámili, že som mŕtvy, ale ja som nechcel prísť, kým som si nenasporil trochu peňazí.
            Žena moja!
    </p>
    <p>
     ZUZA
     <span class="emphasis">
      <em>
       (vzrušene):
      </em>
     </span>
     Ondrej môj!
     <span class="emphasis">
      <em>
       (Padne mu do
               náručia.)
      </em>
     </span>
    </p>
    <p>
     MILKA a JANKO: Otecko!
     <span class="emphasis">
      <em>
       (Obvinú sa okolo neho.)
      </em>
     </span>
    </p>
    <p>
     <span class="emphasis">
      <em>
       (Opona.)
      </em>
     </span>
    </p>
    <p>
    </p>
   </div>
  </div>
 </body>
</html>
