<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2548168">
       </a>
       Osoby
      </h2>
     </div>
    </div>
   </div>
   <p>
   </p>
   <p>
   </p>
   <p>
    PRIBINA, knieža najprv v Nitre, potom na Blatne.
   </p>
   <p>
    KOCEĽ, jeho syn.
   </p>
   <p>
    STREMEŇ, vladyka.
   </p>
   <p>
    MILENA, jeho dcéra.
   </p>
   <p>
    SVÄTOSLAV, pohanský žrec.
   </p>
   <p>
    ŽILIC, kniežací radca.
   </p>
   <p>
    VALTUC, kresťanský kňaz na Blatne.
   </p>
   <p>
    KONŠTANTÍN, kresťanský kňaz.
   </p>
   <p>
    KOJATA, veliteľ nitrianskych stráží.
   </p>
   <p>
    Posol, vojaci, ľud.
   </p>
   <p>
   </p>
   <p>
    Dej sa odohráva: I. dejstvo r. 835, II. dejstvo r. 861, III. dejstvo r. 863.
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2517120">
       </a>
       Dejstvo I.
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2517149">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2523276">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2506821">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2507277">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2504978">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2505105">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2505334">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2505630">
        Výstup 8.
       </a>
      </span>
     </dt>
     <dt>
      <span class="sect1">
       <a href="#id2505758">
        Výstup 9.
       </a>
      </span>
     </dt>
     <dt>
      <span class="sect1">
       <a href="#id2505853">
        Výstup 10.
       </a>
      </span>
     </dt>
     <dt>
      <span class="sect1">
       <a href="#id2505986">
        Výstup 11.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      Priestranné, hlboké nitrianske nádvorie. V úzadí valy, za nimi výhľad do nížiny.
            Na pravej strane javiska vidno časť murovaného kupolovitého kostola. Na ľavej strane v
            popredí je vchod do kniežacieho paláca. Pred palácom konáristá lipa, pod ňou masívna
            lavica. Keď sa opona dvíha, zpoza kulís ozýva sa postupne slabnúci sborový latinský
            spev. Pri hre občas zazneje vtáčí spev. Nad javiskom môže byť na tabuľke letopočet
            835.
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2517149">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Koceľ, neskoršie Milena.
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (ešte celkom mladý, asi 19-ročný šuhaj, rojko. Stojí na valoch, díva
               sa do diaľky, kýva rukou za odchádzajúcimi, ktorých však nevidno. Po chvíli, keď je
               spev už slabý, hovorí zasneno):
      </em>
     </span>
     V šťastí choďte a vráťte sa skoro… A
            zasievajte semeno do úrodných sŕdc, aby dobre vyklíčilo.
    </p>
    <p>
     MILENA
     <span class="emphasis">
      <em>
       (Koceľova vrstovnica. Medzi rečou prišla zpoza kostola. Zastala pod
               lipou, pozoruje Koceľa. S výčitkou):
      </em>
     </span>
     Koceľ!
    </p>
    <p>
     KOCEĽ
     <span class="emphasis">
      <em>
       (strhne sa):
      </em>
     </span>
     Ó, Milena!
     <span class="emphasis">
      <em>
       (Trápna
               pomlka.)
      </em>
     </span>
    </p>
    <p>
     MILENA: Už zas?
    </p>
    <p>
     KOCEĽ
     <span class="emphasis">
      <em>
       (spraví niekoľko krokov k lipe):
      </em>
     </span>
     Odpusť — nezbadal som ťa.
    </p>
    <p>
     MILENA
     <span class="emphasis">
      <em>
       (ustúpi):
      </em>
     </span>
     Pre tamtých.
     <span class="emphasis">
      <em>
       (Ukáže za
               odchádzajúcimi.)
      </em>
     </span>
    </p>
    <p>
     KOCEĽ: Práve odišli spievajúc.
    </p>
    <p>
     <span class="emphasis">
      <em>
       (Spev za kulisami doznieva.)
      </em>
     </span>
    </p>
    <p>
     MILENA: Vtierajú sa medzi nás ako hyd.
    </p>
    <p>
     KOCEĽ: Mne sladkosť prehrieva srdce, keď ich počujem velebiť Boha, ktorému slúžia.
    </p>
    <p>
     MILENA: Zasievajú medzi nás nesvár. Broja proti Paromovi a Svätovítovi.
    </p>
    <p>
     KOCEĽ: Ich Boh je i nad našimi bohmi. Je Pánom neba i zeme.
    </p>
    <p>
     MILENA: Tak povedali?
    </p>
    <p>
     KOCEĽ: Poviem ti rozprávku o zázračnej hviezde, ktorá mocným kráľom ukazovala cestu,
            keď sa šli pokloniť kresťanskému Bohu.
    </p>
    <p>
     MILENA
     <span class="emphasis">
      <em>
       (prejde prudko na druhú stranu javiska, zastane, tvrdo):
      </em>
     </span>
     Nechcem.
    </p>
    <p>
     KOCEĽ: Kiež by sa táto hviezda zjavila raz i na tvojej oblohe, Milena.
    </p>
    <p>
     MILENA: Zatienila by som ju svojou nenávisťou.
    </p>
    <p>
     KOCEĽ
     <span class="emphasis">
      <em>
       (ide k Milene):
      </em>
     </span>
     Doteraz si nepohŕdala mojimi rozprávkami.
     <span class="emphasis">
      <em>
       (Nežne.)
      </em>
     </span>
     Milena moja.
    </p>
    <p>
     MILENA
     <span class="emphasis">
      <em>
       (pritúli sa k nemu):
      </em>
     </span>
     Bojím sa o teba.
    </p>
    <p>
     KOCEĽ: Oh, ty malé dieťa…
    </p>
    <p>
     MILENA: Nepočúvaj tých ľudí. Už je všade plno rečí, že si sa s nimi sprisahal proti
            pohanským bohom.
    </p>
    <p>
     KOCEĽ: Pravdu treba hľadať, a keď ju nájdeš, musíš za ňou ísť…
    </p>
    <p>
     MILENA
     <span class="emphasis">
      <em>
       (presvedčivo):
      </em>
     </span>
     Naša pravda je v nás.
    </p>
    <p>
     KOCEĽ
     <span class="emphasis">
      <em>
       (drží Milenu za ruky, ktoré sa skĺzly po jej ramenách. Zadíva sa do
               výšky):
      </em>
     </span>
     Dakedy cítim veľmi jasne, že sa časom prederie na povrch.
    </p>
    <p>
     MILENA: Čo?
    </p>
    <p>
     KOCEĽ
     <span class="emphasis">
      <em>
       (pokračuje):
      </em>
     </span>
     … tá riava nových a veľkých právd Kristových.
    </p>
    <p>
     MILENA
     <span class="emphasis">
      <em>
       (odvráti sa zlostne, vzpriami sa):
      </em>
     </span>
     Oh, nešťastný človeče.
    </p>
    <p>
     KOCEĽ: Áno. Prúd sa valí mohutne dopredu a raz nás všetkých strhne so sebou, alebo
            pod seba.
    </p>
    <p>
     MILENA
     <span class="emphasis">
      <em>
       (ostro — cez zuby):
      </em>
     </span>
     Alebo príde prúd, ktorý ťa odtrhne od
            tvojich, od svetlej pamiatky otcov!
    </p>
    <p>
     KOCEĽ: Kresťanskí kňazi nás pripútajú k večnému životu.
    </p>
    <p>
     MILENA
     <span class="emphasis">
      <em>
       (prejde na druhú stranu javiska — tvrdo):
      </em>
     </span>
     Blázon.
    </p>
    <p>
     KOCEĽ: Ja vidím dobre.
    </p>
    <p>
     MILENA:
     <span class="emphasis">
      <em>
       (zrýchli tempo, s istotou):
      </em>
     </span>
     Si ranený slepotou, ktorá ťa
            vrhne do skazy.
     <span class="emphasis">
      <em>
       (Po krátkej pomlke vráti sa ku Koceľovi, nežne, teplo a
               presvedčivo):
      </em>
     </span>
     Spamätaj sa, Koceľ. Už sa i ľud búri.
    </p>
    <p>
     KOCEĽ: Búri sa, lebo ešte neprišiel Ten, čo by mu zvestoval Slovo.
    </p>
    <p>
     MILENA
     <span class="emphasis">
      <em>
       (so zaťatými zubmi):
      </em>
     </span>
     Lebo lepšie vidí ako jeho knieža.
    </p>
    <p>
     KOCEĽ: Pribina mu otvorí oči.
    </p>
    <p>
     MILENA
     <span class="emphasis">
      <em>
       (prudko sa odvráti — s iróniou):
      </em>
     </span>
     Len ak stihne! Ak bude
            mať kedy.
    </p>
    <p>
     KOCEĽ: Na čo narážaš?
    </p>
    <p>
     MILENA
     <span class="emphasis">
      <em>
       (hrdo):
      </em>
     </span>
     Vystríham ťa — pred nešťastím.
     <span class="emphasis">
      <em>
       (Keď
               dopovie, ide na valy.)
      </em>
     </span>
    </p>
    <p>
     KOCEĽ
     <span class="emphasis">
      <em>
       (díva sa za ňou, po chvíli ide k nej, obidvaja hrajú zadívaní do
               doliny):
      </em>
     </span>
     Milena moja, chcel som ťa dnes zaviesť do kostola, aby si sa
            podívala na maliarov, ako maľujú slepého človeka, ktorému Kristus vracia zrak. Poď!
    </p>
    <p>
     MILENA
     <span class="emphasis">
      <em>
       (prudko):
      </em>
     </span>
     Nikdy nevkročím do tej chladnej temnice!
    </p>
    <p>
     KOCEĽ: Aspoň raz. I ja som tak súdil. A keď som ich videl, čarodejov, ako lejú život
            do farieb, a keď ma strhla krása obrazu, kľakol som na kolená a velebil som Boha…
    </p>
    <p>
     MILENA
     <span class="emphasis">
      <em>
       (ešte ostrejšie):
      </em>
     </span>
     Ale ja nekľaknem nikdy.
     <span class="emphasis">
      <em>
       (Ide
               celkom do úzadia, ani sa neobzrie viac na Koceľa.)
      </em>
     </span>
    </p>
    <p>
     KOCEĽ
     <span class="emphasis">
      <em>
       (smutný sa vracia, zastane prostred javiska, opakuje si, ako by
               ozvenou, Milenine slová, potom vojde do paláca):
      </em>
     </span>
     Ale ja nekľaknem nikdy.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523276">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Svätoslav, Milena.
      </em>
     </span>
    </p>
    <p>
    </p>
    <p>
     SVÄTOSLAV
     <span class="emphasis">
      <em>
       (pohanský žrec, asi 30-ročný, pri srážke Koceľa s Milenou mihol
               sa pred kresťanským chrámom na scéne. Naznačuje tým, že vypočúva ich rozhovor. Po
               Koceľovom odchode zjaví sa na scéne, medzitým zbadá Milenu, ktorá rýchlymi krokmi ide
               do paláca. Zakašľaním ju upozorní na seba. Milena zastane, Svätoslav ide k
               nej):
      </em>
     </span>
     Dobre si mu to povedala, Milena. Teraz i sama vidíš.
    </p>
    <p>
     MILENA
     <span class="emphasis">
      <em>
       (zlomená):
      </em>
     </span>
     Áno, celkom im podľahol.
    </p>
    <p>
     SVÄTOSLAV: A nechcela si mi veriť.
    </p>
    <p>
     MILENA: Každý môj nerv je už napnutý ako tetiva.
     <span class="emphasis">
      <em>
       (Prejde popri
               Svätoslavovi, obráti sa k nemu, vybuchne.)
      </em>
     </span>
     Ak sa má dačo stať, nech sa
            stane čím skorej!
     <span class="emphasis">
      <em>
       (Odstúpi.)
      </em>
     </span>
     Táto neistota je hrozná.
     <span class="emphasis">
      <em>
       (Vráti sa ku Svätoslavovi, prosebne.)
      </em>
     </span>
     Prečo to len nemôže byť,
            Svätoslav, aby človek nebol človeku vlkom?
    </p>
    <p>
     SVÄTOSLAV
     <span class="emphasis">
      <em>
       (prikradne sa celkom k nej):
      </em>
     </span>
     Lebo človek je človeku
            vlkom.
    </p>
    <p>
     MILENA
     <span class="emphasis">
      <em>
       (mäkko):
      </em>
     </span>
     Kiež by raz nastal na svete pokoj!
    </p>
    <p>
     SVÄTOSLAV
     <span class="emphasis">
      <em>
       (úlisne):
      </em>
     </span>
     Ak budeme silní, budeme mať pokoj.
    </p>
    <p>
     MILENA
     <span class="emphasis">
      <em>
       (zdrvená, pomaly):
      </em>
     </span>
     A inakšie nikdy?
    </p>
    <p>
     SVÄTOSLAV
     <span class="emphasis">
      <em>
       (stupňuje):
      </em>
     </span>
     Susedia sa nás musia báť.
     <span class="emphasis">
      <em>
       (Dôraznejšie.)
      </em>
     </span>
     Iba strach ich prinúti nechať nás na pokoji.
    </p>
    <p>
     MILENA
     <span class="emphasis">
      <em>
       (zadívaná do neznáma smerom do hľadiska):
      </em>
     </span>
     Akí sú pažraví!
    </p>
    <p>
     SVÄTOSLAV
     <span class="emphasis">
      <em>
       (úlisne sa poobzerá na všetky strany, či je dosť bezpečný, stojí
               meravo za Milenou, doráža):
      </em>
     </span>
     S kniežaťom si sa shovárala, nešípi nič?
    </p>
    <p>
     MILENA
     <span class="emphasis">
      <em>
       (stojí ako soľný stĺp):
      </em>
     </span>
     Ani som sa neopovážila pozrieť mu
            do očú. Bojím sa každého jeho pohľadu.
    </p>
    <p>
     SVÄTOSLAV
     <span class="emphasis">
      <em>
       (stojí za ňou ako Mefisto, pohŕdavo):
      </em>
     </span>
     Milena! Kde sa
            len podela tvoja pohanská hrdosť?
    </p>
    <p>
     MILENA
     <span class="emphasis">
      <em>
       (odstúpi od neho, ustupuje ku kresťanskému chrámu, zakryje si tvár
               rukami, vychrlí zo seba):
      </em>
     </span>
     Načo ste ma len zatiahli do tejto úžasnej hry?
    </p>
    <p>
     SVÄTOSLAV
     <span class="emphasis">
      <em>
       (ide za ňou, skoro šeptom):
      </em>
     </span>
     Lebo ty a Koceľ — —
    </p>
    <p>
     MILENA
     <span class="emphasis">
      <em>
       (vykríkne):
      </em>
     </span>
     Nepekné od vás!
    </p>
    <p>
     SVÄTOSLAV
     <span class="emphasis">
      <em>
       (po pomlke s iróniou):
      </em>
     </span>
     Tvoj otec chcel.
    </p>
    <p>
     MILENA
     <span class="emphasis">
      <em>
       (dlho sa nevie spamätať):
      </em>
     </span>
     On? Ó…
    </p>
    <p>
     SVÄTOSLAV
     <span class="emphasis">
      <em>
       (s chvatom — po pomlke):
      </em>
     </span>
     Keď nebude Pribinu, Koceľa
            zlomíme.
    </p>
    <p>
     MILENA
     <span class="emphasis">
      <em>
       (ako vo snách):
      </em>
     </span>
     Hrôza, hrôza.
    </p>
    <p>
     SVÄTOSLAV
     <span class="emphasis">
      <em>
       (náhle sa spamätá, prejde k valom, obzerá sa, je
               nepokojný):
      </em>
     </span>
     Kiež by prišiel vladyka Stremeň. Začínam byť netrpezlivý.
    </p>
    <p>
     MILENA
     <span class="emphasis">
      <em>
       (zalomí rukami, ďalšie slová vyhráva ako vlnu žiaľu):
      </em>
     </span>
     Ja
            to neprežijem.
    </p>
    <p>
     SVÄTOSLAV
     <span class="emphasis">
      <em>
       (pokročí dopredu, hádže slová z diaľky):
      </em>
     </span>
     Ak vyslyšia
            bohovia moje modlitby a ak nám pomôže Šťastena…
    </p>
    <p>
     MILENA
     <span class="emphasis">
      <em>
       (neprítomne — pre seba):
      </em>
     </span>
     Bude to strašné…
    </p>
    <p>
     SVÄTOSLAV
     <span class="emphasis">
      <em>
       (uprie pohľad na chrám, pokračuje):
      </em>
     </span>
     … zajtra nás už
            nebude dusiť tieň kresťanského kríža.
    </p>
    <p>
     MILENA
     <span class="emphasis">
      <em>
       (stále nepokojnejšia, pre seba):
      </em>
     </span>
     Ako sa bojím.
    </p>
    <p>
     SVÄTOSLAV: A v Nitre bude pokoj. Zmizne táto ohavná budova
     <span class="emphasis">
      <em>
       (ukáže na
               ňu)
      </em>
     </span>
     , do ktorej Pribina zamuroval svoje pohanstvo.
    </p>
    <p>
     MILENA: Ako sa len mohol dať tak strhnúť vládca náš?
    </p>
    <p>
     SVÄTOSLAV: Oslepili ho rečami.
     <span class="emphasis">
      <em>
       (Spomalí tempo, odstúpi.)
      </em>
     </span>
     Priveľa
            sa túlal svetom, podľahol jeho zvodom. Utopil sa v oslňujúcej nádhere cudziny a teraz
            zabíja v sebe všetko, čo v ňom stvorily slávne časy predkov.
     <span class="emphasis">
      <em>
       (Vydýchne, sadne
               si na lavicu, pomlka.)
      </em>
     </span>
    </p>
    <p>
     MILENA
     <span class="emphasis">
      <em>
       (obráti sa ku Svätoslavovi a spraví niekoľko krokov k
               nemu):
      </em>
     </span>
     Svätoslav, ty poznáš cudzinu?
    </p>
    <p>
     SVÄTOSLAV: Iba podľa reči.
    </p>
    <p>
     MILENA
     <span class="emphasis">
      <em>
       (pristúpi ešte bližšie):
      </em>
     </span>
     Je tam vraj inakší mrav ako u
            nás.
    </p>
    <p>
     SVÄTOSLAV: Nie lepší od nášho.
    </p>
    <p>
     MILENA: A vraj krajšie je tam.
    </p>
    <p>
     SVÄTOSLAV: Nikde nie je krajšie ako u nás.
    </p>
    <p>
     MILENA: Nemyslela som to tak. Nitru milujem.
    </p>
    <p>
     SVÄTOSLAV
     <span class="emphasis">
      <em>
       (chytá sa toho):
      </em>
     </span>
     Musíme ju milovať!
     <span class="emphasis">
      <em>
       (Vstane.)
      </em>
     </span>
     Nad svoj život!
    </p>
    <p>
     MILENA: Dala by som ho za ňu.
    </p>
    <p>
     SVÄTOSLAV
     <span class="emphasis">
      <em>
       (žiari od radosti, pritúli Milenu k sebe, hladká ju po
               vlasoch):
      </em>
     </span>
     Tak, tak, dieťa moje. Hlas dedovizne ti musí byť drahší ako ten
            protivný spev, ktorému Pribina podľahol.
     <span class="emphasis">
      <em>
       (Pustí Milenu, prudko sa obráti ku
               chrámu, zlostne.)
      </em>
     </span>
     Na boha Paroma, že je zasa v chráme.
    </p>
    <p>
     MILENA
     <span class="emphasis">
      <em>
       (hladko, ustupuje k palácu):
      </em>
     </span>
     Možno. Často ta chodí.
            Dakedy vyjde odtiaľ a je ako pomätený. Nevidí a nepočuje. Len vzdychá.
    </p>
    <p>
     SVÄTOSLAV
     <span class="emphasis">
      <em>
       (díva sa na chrám, odkiaľ sa ozve latinský sborový
               spev):
      </em>
     </span>
     A naše obety v posvätnom háji zanedbáva. Komu niet rady
     <span class="emphasis">
      <em>
       (hodí rukou, po geste ide k valom, zadíva sa do diaľky)
      </em>
     </span>
     , tomu
            niet pomoci.
    </p>
    <p>
     MILENA
     <span class="emphasis">
      <em>
       (ide za ním, nežne):
      </em>
     </span>
     A nedalo by sa, Svätoslav, povedať
            mu, čo sa deje? Azda sa spamätá v ostatnej chvíli.
    </p>
    <p>
     SVÄTOSLAV
     <span class="emphasis">
      <em>
       (pohŕdavo):
      </em>
     </span>
     Nie! Jeho ostatná chvíľa padla, keď sem
            pozval arcibiskupa Adalráma. Podnes ma bičuje jeho diabolský pohľad.
    </p>
    <p>
     MILENA
     <span class="emphasis">
      <em>
       (mäkko):
      </em>
     </span>
     Sama by som ho uprosila…
    </p>
    <p>
     SVÄTOSLAV
     <span class="emphasis">
      <em>
       (chytí Milenu za ruku, nepozrie na ňu):
      </em>
     </span>
     Nie!
     <span class="emphasis">
      <em>
       (Pomlka.)
      </em>
     </span>
     Už je neskoro. Tu už niet iného východiska.
     <span class="emphasis">
      <em>
       (Výrazne.)
      </em>
     </span>
     Kým bude Pribina nažive, dotiaľ nebude v Nitre
            pokoja!
    </p>
    <p>
     MILENA
     <span class="emphasis">
      <em>
       (strhne sa, prikryje si tvár zohnutou rukou, zhíkne).
      </em>
     </span>
    </p>
    <p>
     SVÄTOSLAV
     <span class="emphasis">
      <em>
       (postaví sa za Milenu, ktorá pomaly ustupuje k palácu.
               Rozkazovacím tónom):
      </em>
     </span>
     Priprav medovinu pre stráže!
    </p>
    <p>
     MILENA
     <span class="emphasis">
      <em>
       (spustí ruku):
      </em>
     </span>
     Áno.
    </p>
    <p>
     SVÄTOSLAV
     <span class="emphasis">
      <em>
       (zrýchľuje):
      </em>
     </span>
     A zájdi ešte i ku kňažnám Smrti…
    </p>
    <p>
     MILENA
     <span class="emphasis">
      <em>
       (ustupuje, Svätoslav za ňou, hovorí jej skoro do ucha).
      </em>
     </span>
    </p>
    <p>
     SVÄTOSLAV: … aby čarily, a Holuba pošli k čarodejnici Myji, aby medovinu zakliala
            čarovnou mocou…
    </p>
    <p>
     MILENA: Áno, žrec.
    </p>
    <p>
     SVÄTOSLAV
     <span class="emphasis">
      <em>
       (spomalí reč):
      </em>
     </span>
     … lebo keď sa dakto strojí dýku vraziť
            do srdca, musí byť odvážny.
    </p>
    <p>
     MILENA
     <span class="emphasis">
      <em>
       (pri slovách „dýku vraziť“ zhíkne a zakryje si dlaňami tvár. Z
               chrámu zneje sborový spev výraznejšie. Nech sú to melódie ťahavé):
      </em>
     </span>
     Prečo
            len musím vedieť o týchto strašných veciach?
     <span class="emphasis">
      <em>
       (Plače.)
      </em>
     </span>
    </p>
    <p>
     SVÄTOSLAV
     <span class="emphasis">
      <em>
       (hladká ju):
      </em>
     </span>
     Ale, ale, holúbok môj, zajtra už bude
            dobre. Dnes v noci sa to rozhodne.
    </p>
    <p>
     MILENA
     <span class="emphasis">
      <em>
       (upúta ju spev, pri posledných slovách Svätoslavových vystrie ruky a
               ako vo snách ide za silou spevu ku chrámu):
      </em>
     </span>
     Počúvaj, Svätoslav…
    </p>
    <p>
     SVÄTOSLAV
     <span class="emphasis">
      <em>
       (hľadí za ňou).
      </em>
     </span>
    </p>
    <p>
     MILENA: Divný je ten spev…
    </p>
    <p>
     SVÄTOSLAV
     <span class="emphasis">
      <em>
       (meravý po niekoľkých akordoch):
      </em>
     </span>
     Strašný!
    </p>
    <p>
     MILENA
     <span class="emphasis">
      <em>
       (ruky prudko spustí dolu, po pauze):
      </em>
     </span>
     A jednako… Je v ňom
     <span class="emphasis">
      <em>
       (stále pomalšie)
      </em>
     </span>
     akási čarovná sila.
     <span class="emphasis">
      <em>
       (Ruky složí na
               prsia.)
      </em>
     </span>
     Až za srdce ma chytá. Aj Koceľa to strhlo tak znenazdania.
    </p>
    <p>
     SVÄTOSLAV
     <span class="emphasis">
      <em>
       (tvrdo):
      </em>
     </span>
     Nemäť, dievča pochabé!
     <span class="emphasis">
      <em>
       (Prudko ide
               k nej, trhne ju za ruku.)
      </em>
     </span>
     Pohanské srdce musí byť na takéto zvuky hluché!
    </p>
    <p>
     <span class="emphasis">
      <em>
       (Spev dozneje, po chvíli zjaví sa Pribina.)
      </em>
     </span>
    </p>
    <p>
     MILENA
     <span class="emphasis">
      <em>
       (keď ešte Pribinu nevidno):
      </em>
     </span>
     Pribina.
    </p>
    <p>
     SVÄTOSLAV
     <span class="emphasis">
      <em>
       (odtíska ju k palácu celým telom, medzitým):
      </em>
     </span>
     Ponáhľaj
            sa, dieťa moje.
    </p>
    <p>
     MILENA
     <span class="emphasis">
      <em>
       (celkom mu podľahla, vôbec neodporuje):
      </em>
     </span>
     Áno… Ale ak…
    </p>
    <p>
     SVÄTOSLAV: O tom až zajtra.
    </p>
    <p>
     MILENA: Už idem, žrec.
     <span class="emphasis">
      <em>
       (Náhlym krokom vojde do paláca.)
      </em>
     </span>
    </p>
    <p>
     SVÄTOSLAV
     <span class="emphasis">
      <em>
       (stojí pred palácom, náhle s príjemným výrazom pozdravuje
               Pribinu. Pri všetkých nástupoch pozdravuje sa ohnutím pravice nad čelom. Dlaň pri ňom
               je polootvorená nad čelom, asi tak, ako keď sa cloní proti slnku. Pohyb ruky je
               ľahký.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506821">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Svätoslav, Pribina.
      </em>
     </span>
    </p>
    <p>
    </p>
    <p>
     PRIBINA
     <span class="emphasis">
      <em>
       (driečny chlap, jeho vystupovanie je energické. Keď zbadá žreca,
               milo sa mu prihovorí):
      </em>
     </span>
     No, ako ti je, žrec? Počúvam, chorľavel si.
    </p>
    <p>
     SVÄTOSLAV: Áno, knieža. Ale teraz je už dobre. Čarodejnice mi navarily zelia, nuž
            vrátilo sa mi zdravie.
    </p>
    <p>
     PRIBINA: Veľmi dobre. Nie je príjemné byť chorým.
    </p>
    <p>
     SVÄTOSLAV: Započúval som sa do spevu vtákov.
     <span class="emphasis">
      <em>
       (Chce zmeniť tému.)
      </em>
     </span>
     Všakže pekne spievajú?
    </p>
    <p>
     PRIBINA
     <span class="emphasis">
      <em>
       (zmeria Svätoslava):
      </em>
     </span>
     Z tvojho pohľadu nevyčitujem
            lahodu, ktorú doň vlial vtáčí spev.
    </p>
    <p>
     SVÄTOSLAV: A sediac tu na lavičke pod lipou, zamyslel som sa nad touto temnicou,
            ktorú si dal vybudovať pre seba a pre svoj ľud.
    </p>
    <p>
     PRIBINA: Toto je chrám pre tých, čo majú zaslepené oči na svetlo pravdy, ktorou je
            Kristus, a ktorí najväčšmi slúžia modlám.
    </p>
    <p>
     SVÄTOSLAV: Nerozumiem tvojej reči, knieža.
    </p>
    <p>
     PRIBINA: Nechcem, aby sme boli na posmech všetkým susedom. Keď nás vidia, potriasajú
            hlavami svojimi.
    </p>
    <p>
     SVÄTOSLAV: Milší sú ti susedia ako vlastný ľud?
    </p>
    <p>
     PRIBINA: Ľud nech kľaká na kolená a nech ďakuje Bohu za milosť, že ho zbavil
            tyranstva Avarov.
    </p>
    <p>
     SVÄTOSLAV: Prečo sa neozval nahý Boh, pribitý na kríži, keď ho ľud na Zobore
            pokoroval?
    </p>
    <p>
     PRIBINA: Lebo vtedy ešte nedozrel čas. Ešte sa nenaplnilo Slovo.
     <span class="emphasis">
      <em>
       (Ide
               dozadu.)
      </em>
     </span>
    </p>
    <p>
     SVÄTOSLAV
     <span class="emphasis">
      <em>
       (spraví krok ku Pribinovi):
      </em>
     </span>
     Mojmír ťa nestrpí v Nitre,
            ak sa nevrátiš k viere otcov.
    </p>
    <p>
     PRIBINA: Nitru spravujem dobre.
    </p>
    <p>
     SVÄTOSLAV: Ale si neposlušný. Nedbáš na múdre rady kniežaťa. Prisahal si mu vernosť.
    </p>
    <p>
     PRIBINA
     <span class="emphasis">
      <em>
       (chvíľu rozmýšľa, obráti sa ku Svätoslavovi):
      </em>
     </span>
     Neporušil
            som ju.
    </p>
    <p>
     SVÄTOSLAV: Zazlieva ti, že príliš škúliš do Soľnohradu.
    </p>
    <p>
     PRIBINA
     <span class="emphasis">
      <em>
       (obrátený k obecenstvu):
      </em>
     </span>
     Do Soľnohradu som išiel cez
            Devín, a nebol by som ta šiel, keby som nebol poznal Mojmírov podlý úmysel.
    </p>
    <p>
     SVÄTOSLAV: Mojmír je starší, skúsenejší a je náš spoločný panovník. Smýšľa s nami
            dobre.
    </p>
    <p>
     PRIBINA: On s nikým, okrem seba, nesmýšľa dobre! Akože dobre smýšľa, keď nechce
            hľadieť do budúcnosti? Malé národy udržia sa len tak, keď sa oprú o mocných susedov.
    </p>
    <p>
     SVÄTOSLAV
     <span class="emphasis">
      <em>
       (pristúpi o krok k Pribinovi, začne útočit):
      </em>
     </span>
     Knieža,
            právom svojho úradu ťa žiadam, vypuď kresťanského kňaza z Nitry!
    </p>
    <p>
     PRIBINA: Kňaz Dominik, ktorému som dovolil velebiť Boha na nitrianskom hrade, je
            múdry a rozšafný. Jeho reč je ako vhodný dážď, ktorý svojou jarnou vlahou zavlažuje
            suché nivy. Z toho zavlaženia, tak sa mi vidí, ožijú korienky zbožia a všetkých trávin
            druhy sa zazelenajú.
    </p>
    <p>
     SVÄTOSLAV
     <span class="emphasis">
      <em>
       (priskočí k meravo stojacemu Pribinovi, rovno mu do
               tváre):
      </em>
     </span>
     Knieža! Besi ťa pojali v plen. Zaklínam ťa, zabi kňaza Dominika,
            jeho krv obetujeme na Zobore, aby sme udobrili pobúrených bohov!
    </p>
    <p>
     PRIBINA
     <span class="emphasis">
      <em>
       (ani si ho nevšíma; spokojne):
      </em>
     </span>
     Kňaz riekol: Kristus
            kázal milovať bližného.
    </p>
    <p>
     SVÄTOSLAV: Kto je tvoj bližný?
    </p>
    <p>
     PRIBINA: Každý.
    </p>
    <p>
     SVÄTOSLAV: I nepriateľ?
    </p>
    <p>
     PRIBINA: Áno.
    </p>
    <p>
     SVÄTOSLAV
     <span class="emphasis">
      <em>
       (stupňuje):
      </em>
     </span>
     I ten, čo ti ničí pokoj?
    </p>
    <p>
     PRIBINA: I ten.
    </p>
    <p>
     SVÄTOSLAV: A človek, čo znesväcuje pamiatku predkov?
    </p>
    <p>
     PRIBINA: Tomu treba odpustiť. Nevie, čo činí.
    </p>
    <p>
     SVÄTOSLAV
     <span class="emphasis">
      <em>
       (zmeria Pribinu):
      </em>
     </span>
     Divné náuky…
     <span class="emphasis">
      <em>
       (Prejde popri
               Pribinovi až do kúta ku chrámu, pohŕdavo.)
      </em>
     </span>
     Nie naše.
    </p>
    <p>
     PRIBINA: My sme sa tu, na nitrianskom hrade, obklopili valmi a na očiach nosíme
            beľmo. Svet ide okolo nás a napreduje. Kto chce žiť, musí kráčať so svetom. Vidím to,
            porozumel som tomu. Ľudia sa dávajú pod ochranu kríža, lebo by ich pokrstené národy
            medzi sebou netrpely.
    </p>
    <p>
     SVÄTOSLAV
     <span class="emphasis">
      <em>
       (priskočí k Pribinovi, skoro sa na neho až prilepí,
               sipí):
      </em>
     </span>
     Zaprisahávam ťa menom Paromovým, knieža!
     <span class="emphasis">
      <em>
       (Ustúpi, ako by
               ho vlnením svojho tela chcel ťahať za sebou.)
      </em>
     </span>
     Poď so mnou k obetnému
            oltáru, tam iste načerpáš síl, že budeš od tura silnejší.
    </p>
    <p>
     PRIBINA
     <span class="emphasis">
      <em>
       (majestátne):
      </em>
     </span>
     Kristus je silnejší ako Parom.
    </p>
    <p>
     SVÄTOSLAV
     <span class="emphasis">
      <em>
       (s rezignáciou):
      </em>
     </span>
     Desať sliepok som už obetoval v
            obetnom háji. Prosil som bohov, aby ti darovali zmoka. Na každom svitaní im dávam
            medovinu a chlieb. Keď ma obdaria zrakom, a vidím, prichodí mi neraz tŕpnuť nad tebou,
            knieža.
     <span class="emphasis">
      <em>
       (Pomlka, spustí ruky.)
      </em>
     </span>
     Ako vidím, blíži sa
     <span class="emphasis">
      <em>
       (odťahuje sa s pohŕdaním)
      </em>
     </span>
     tvoja skaza, i skaza všetkého tvojho
            ľudu…
    </p>
    <p>
     PRIBINA: Prisilné sú to slová, Svätoslav! A prázdne sú.
    </p>
    <p>
     SVÄTOSLAV
     <span class="emphasis">
      <em>
       (znovu prosebne):
      </em>
     </span>
     Svätovít je ešte s nami. On vidí za
            všetkých. Kniežatá, keď si daly poradiť od kňazov, nikdy sa nedopustily mylného kroku.
    </p>
    <p>
     <span class="emphasis">
      <em>
       (Za scénou ozve sa hlahol trúb. Najprv slabo, potom silnejšie.)
      </em>
     </span>
    </p>
    <p>
     PRIBINA: Po letniciach sa strojím do Soľnohradu. Ak by si ma chcel sprevádzať, na
            tejto ceste ti otvorím oči.
    </p>
    <p>
     <span class="emphasis">
      <em>
       (Hlahol trúb ozve sa druhý raz.)
      </em>
     </span>
    </p>
    <p>
     SVÄTOSLAV: Ja nemám čo hľadať v Soľnohrade!
    </p>
    <p>
     PRIBINA: To je hlahol trúb vladyku Stremeňa…
    </p>
    <p>
     SVÄTOSLAV
     <span class="emphasis">
      <em>
       (ide pozrieť na valy, hneď ožije):
      </em>
     </span>
     Áno, vracia sa od
            Mojmíra.
    </p>
    <p>
     PRIBINA: Čakal som ho až zajtra.
    </p>
    <p>
     SVÄTOSLAV: Iste nesie dobrú zprávu, keď sa s ňou tak ponáhľa.
    </p>
    <p>
     PRIBINA: Celej tej veci nedôverujem. Stremeňa na Devín poslal som iba na jeho
            naliehavé prosby.
    </p>
    <p>
     STREMEŇ
     <span class="emphasis">
      <em>
       (ešte za scénou):
      </em>
     </span>
     Odveďte koňa.
    </p>
    <p>
     PRIBINA: Uvidíme.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507277">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Stremeň.
      </em>
     </span>
    </p>
    <p>
    </p>
    <p>
     STREMEŇ
     <span class="emphasis">
      <em>
       (prichádza z cesty, má meč. Úskočná, ale chlapsky vyrovnaná povaha.
               Tvrdý človek, vojak. Asi štyridsaťročný. Zastane v úzadí blízko Svätoslava,
               pozdraví):
      </em>
     </span>
     Buď pozdravený, knieža Pribina.
    </p>
    <p>
     PRIBINA: Vítam ťa, chrabrý vladyka. Zdravý si došiel?
    </p>
    <p>
     STREMEŇ: Zdravý.
    </p>
    <p>
     SVÄTOSLAV
     <span class="emphasis">
      <em>
       (nepozorovane prikráda sa ku Stremeňovi):
      </em>
     </span>
     A čo nám
            odkazuje Mojmír?
    </p>
    <p>
     STREMEŇ: Pozdravy tebe, knieža, i všetkému ľudu.
    </p>
    <p>
     SVÄTOSLAV: Pekne od neho. Vedel som, že je náš priateľ.
    </p>
    <p>
     STREMEŇ: Chce sa s nami pokonať.
    </p>
    <p>
     SVÄTOSLAV: Veľkodušnosť…
    </p>
    <p>
     STREMEŇ: Vyšle k tebe, Pribina, svojich poslov. Múdro radí narovnať správu Devína a
            Nitry, aby bola naša spoločná ríša moravská jednotnejšia.
    </p>
    <p>
     SVÄTOSLAV: Naša veľká, pohanská Morava…
    </p>
    <p>
     PRIBINA: Toto ti povedal?
    </p>
    <p>
     STREMEŇ: Doslovne. Keď sa zriekneš kresťanstva, nechá ťa vládnuť v Nitre i naďalej.
    </p>
    <p>
     PRIBINA
     <span class="emphasis">
      <em>
       (tieto slová ho zarazily):
      </em>
     </span>
     A ak sa nezrieknem?
    </p>
    <p>
     STREMEŇ
     <span class="emphasis">
      <em>
       (pristúpi ku Pribinovi):
      </em>
     </span>
     Pokorí ťa! — povedal.
    </p>
    <p>
     PRIBINA
     <span class="emphasis">
      <em>
       (tiež spraví krok dopredu):
      </em>
     </span>
     A v tebe neskypela krv? Ty
            si nevytasil meč?
    </p>
    <p>
     STREMEŇ: Nepatrilo sa mi. Len som mu pripomenul našu vospolnú vôľu, že neradi by sme
            videli porušenie kniežacích práv.
    </p>
    <p>
     PRIBINA: Dobre si to povedal, Stremeň.
     <span class="emphasis">
      <em>
       (Utiahne sa, bližšie k
               palácu.)
      </em>
     </span>
    </p>
    <p>
     SVÄTOSLAV: A keď ťa premôže?
    </p>
    <p>
     STREMEŇ: Radí ti prerušiť styky so Soľnohradom. Východná Marka nežičí ani Devínu, ani
            Nitre.
    </p>
    <p>
     SVÄTOSLAV: To je i reč moja. Radím ti, knieža
     <span class="emphasis">
      <em>
       (spraví krok ku
               Pribinovi)
      </em>
     </span>
     , na Devín choď sám a pokonaj sa s Mojmírom.
    </p>
    <p>
     PRIBINA: Ak má dačo, nech on príde. Ak príde s dobrým, prijmem ho po dobrom, ak so
            zlým, pozvem na pomoc Frankov.
    </p>
    <p>
     SVÄTOSLAV
     <span class="emphasis">
      <em>
       (pobúrený):
      </em>
     </span>
     Frankov chceš pozvať, knieža?
    </p>
    <p>
     PRIBINA: Pozvem ich, ak bude Mojmír nespratný a ak sa nezmestí do kože.
    </p>
    <p>
     SVÄTOSLAV: Neprenáhli sa, knieža!
    </p>
    <p>
     STREMEŇ: Aby sme sa v detve našej nesklamali!
    </p>
    <p>
     PRIBINA: Vždycky bola udatná!
    </p>
    <p>
     SVÄTOSLAV
     <span class="emphasis">
      <em>
       (ustupuje pred Pribinom):
      </em>
     </span>
     V bojoch ju povzbudzovali
            bohovia. Náš človek odprvu národa je silný len vtedy, keď je pohan!
    </p>
    <p>
     PRIBINA: Keď sa dá pokrstiť, bude ešte silnejší.
    </p>
    <p>
     SVÄTOSLAV: Kresťanstvo nás oslabí.
    </p>
    <p>
     PRIBINA: Kresťanstvo sa chytilo s pohanskými bohmi za pasy.
     <span class="emphasis">
      <em>
       (Povznesene,
               tvár zdvihne k nebesám.)
      </em>
     </span>
     To je boj vekov s vekmi. Nuž neprivierajme oči.
     <span class="emphasis">
      <em>
       (Stojí majestátne, len tvár obráti ku Svätoslavovi.)
      </em>
     </span>
     Silnejší
            zvíťazí. A o kresťanstve sa hovorí, že je nesmrteľné.
    </p>
    <p>
     SVÄTOSLAV
     <span class="emphasis">
      <em>
       (útočí):
      </em>
     </span>
     Prečo nám žičíš, knieža, čo je pre nás
            neužitočné? Keby som akokoľvek dlho žil, smrť ma i tak očakáva.
     <span class="emphasis">
      <em>
       (Vybuchne.)
      </em>
     </span>
     Nech sa radšej teraz stane, čo sa má stať!
    </p>
    <p>
     PRIBINA
     <span class="emphasis">
      <em>
       (prudká hádka):
      </em>
     </span>
     Ak myslíš, že takto unikneš pred tým,
            pred čím nemožno uniknúť…
    </p>
    <p>
     SVÄTOSLAV: Volil by som radšej smrť, len aby som sa čestne vrátil k otcom!
    </p>
    <p>
     PRIBINA
     <span class="emphasis">
      <em>
       (rázne pristúpi až ku Svätoslavovi, hovorí mu rovno do
               očú):
      </em>
     </span>
     Tebe by teda naozaj
     <span class="emphasis">
      <em>
       (stupňuje prednes, až vyzneje v
               krik)
      </em>
     </span>
     najlepšie bolo ísť hneď k otcom našim, aby ťa poučili, že…
     <span class="emphasis">
      <em>
       (Odmlčí sa, dlhá pomlka, po nej Pribina ustúpi až k palácu a celkom
               premenený pokračuje.)
      </em>
     </span>
     Dopovedal som.
     <span class="emphasis">
      <em>
       (Rozhodne.)
      </em>
     </span>
     A
            chrám Svätovítov dám zbúrať!!
     <span class="emphasis">
      <em>
       (Po vyhraní ráznymi krokmi odíde poza
               kostol.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2504978">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Stremeň, Svätoslav.
      </em>
     </span>
    </p>
    <p>
     <span class="emphasis">
      <em>
       (Po Pribinovom odchode na chvíľu obaja zmeravení hľadia za ním, potom ako
               ozvenou.)
      </em>
     </span>
    </p>
    <p>
    </p>
    <p>
     STREMEŇ:A chrám Svätovítov dám zbúrať…
     <span class="emphasis">
      <em>
       (Nahlas, spamätal sa.)
      </em>
     </span>
     Ten chrám ty búrať už nebudeš!
    </p>
    <p>
     SVÄTOSLAV
     <span class="emphasis">
      <em>
       (cynicky):
      </em>
     </span>
     Urazená kniežacia pýcha…
    </p>
    <p>
     STREMEŇ
     <span class="emphasis">
      <em>
       (zrýchli tempo):
      </em>
     </span>
     Teraz nám je už všetko jasné. Na
            príhovor Mojmírov chcel som ho ešte raz zlomiť.
    </p>
    <p>
     SVÄTOSLAV: I ja som sa namáhal. Tvoja dcéra ma prosila. Iste kvôli Koceľovi.
    </p>
    <p>
     STREMEŇ: Ženský rozum.
    </p>
    <p>
     SVÄTOSLAV: Lepšie by bolo bývalo pomlčať pred ňou o našich zámeroch. Je ešte veľmi
            mladá a visí na tom chlapcovi ako ovocie na strome.
    </p>
    <p>
     STREMEŇ: Práve preto. Nech stvrdne, lebo len tak bude z nej dobrá pohanka.
    </p>
    <p>
     SVÄTOSLAV: To je pravda.
    </p>
    <p>
     STREMEŇ: A Mojmír chce skúšať Koceľa. Ak sa dokáže, po čase môže panovať v Nitre.
    </p>
    <p>
     SVÄTOSLAV: Ten sa na iné nehodí, len k Dominikovi za učňa.
     <span class="emphasis">
      <em>
       (Už tu
               sprisahanecký tón i spád.)
      </em>
     </span>
     Ale netraťme čas. Čo si vykonal, vladyka, u
            Mojmíra?
    </p>
    <p>
     STREMEŇ: Súhlasí.
    </p>
    <p>
     SVÄTOSLAV: Vedel som.
    </p>
    <p>
     STREMEŇ: Treba sa poponáhľať.
    </p>
    <p>
     SVÄTOSLAV: Vydaj hneď rozkazy.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505105">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Kojata, neskoršie Milena.
      </em>
     </span>
    </p>
    <p>
    </p>
    <p>
     KOJATA
     <span class="emphasis">
      <em>
       (oblečený ako vojenský dôstojník, s dlhým mečom. Zjaví sa už pri
               predošlých slovách, čaká na príležitosť prehovoriť).
      </em>
     </span>
    </p>
    <p>
     STREMEŇ: Rozprávaj, Kojata.
    </p>
    <p>
     KOJATA: Vladyka! Knieža práve rozkázalo zbúrať Svätovítov chrám.
    </p>
    <p>
     SVÄTOSLAV: Ó…
    </p>
    <p>
     STREMEŇ: Na tom nezáleží.
    </p>
    <p>
     SVÄTOSLAV: Na našom chráme?
    </p>
    <p>
     STREMEŇ: Čo dnes zbúra, zajtra si znovu postavíme. To nech nemýli naše plány. Treba
            konať.
    </p>
    <p>
     KOJATA: Na rozkaz.
    </p>
    <p>
     STREMEŇ: Mojmírove vojská sú pod hradom. Keď nastane tma, na hlahol mojich trúb
            obsadia hrad. Stráže im nebudú prekážať! Rozumieš?
    </p>
    <p>
     MILENA
     <span class="emphasis">
      <em>
       (zjaví sa vo dverách paláca, meravie od toho, čo počuje).
      </em>
     </span>
    </p>
    <p>
     KOJATA: Rozumiem.
    </p>
    <p>
     STREMEŇ: Ty, žrec, potom s valov oznámiš ľudu, že Pribina umrel.
    </p>
    <p>
     MILENA
     <span class="emphasis">
      <em>
       (zhíkne, zbadajú ju).
      </em>
     </span>
    </p>
    <p>
     SVÄTOSLAV: Áno, vladyka. Ešte dnes ho pochováme v troskách kresťanského chrámu.
     <span class="emphasis">
      <em>
       (Medzitým ide k Milene, hovorí k nej láskavo.)
      </em>
     </span>
     No, no, no… Len
            sa uspokoj, holúbok… Vykonala si všetko?
    </p>
    <p>
     MILENA
     <span class="emphasis">
      <em>
       (ako bez seba):
      </em>
     </span>
     Áno…
    </p>
    <p>
     STREMEŇ
     <span class="emphasis">
      <em>
       (Milene):
      </em>
     </span>
     Teraz vyhľadaj Koceľa a choď s ním na
            prechádzku do južného podhradia. Nesmie vedieť o ničom.
    </p>
    <p>
     MILENA
     <span class="emphasis">
      <em>
       (ako prv):
      </em>
     </span>
     Áno…
    </p>
    <p>
     STREMEŇ: Za tebou ide ako ovca. Na hrad sa vrátite až po Svätoslavovej reči. Choď…
    </p>
    <p>
     MILENA
     <span class="emphasis">
      <em>
       (ako vo sne, tlmene):
      </em>
     </span>
     Oni ho idú zabiť…
     <span class="emphasis">
      <em>
       (Odchádza.)
      </em>
     </span>
    </p>
    <p>
     STREMEŇ
     <span class="emphasis">
      <em>
       (iný tón):
      </em>
     </span>
     Stráže sú pripravené?
    </p>
    <p>
     KOJATA: Ako si rozkázal. Všade naši ľudia.
    </p>
    <p>
     SVÄTOSLAV
     <span class="emphasis">
      <em>
       (vyhráža sa):
      </em>
     </span>
     Ak by dačo pokazili, pôjdu za Pribinom.
    </p>
    <p>
     KOJATA: Sám som ich vycvičil.
    </p>
    <p>
     STREMEŇ: Od tejto chvíle, Kojata, Pribinovi nie si povinný poslušnosťou.
    </p>
    <p>
     KOJATA: Áno.
    </p>
    <p>
     STREMEŇ: Pohan nesmie poslúchať kresťana!
    </p>
    <p>
     KOJATA: Rozumiem, vladyka.
    </p>
    <p>
     STREMEŇ: Nuž poďme.
     <span class="emphasis">
      <em>
       (Odchádza popri valoch.)
      </em>
     </span>
    </p>
    <p>
     SVÄTOSLAV
     <span class="emphasis">
      <em>
       (ide za ním).
      </em>
     </span>
    </p>
    <p>
     KOJATA
     <span class="emphasis">
      <em>
       (pevným krokom vchádza do paláca).
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505334">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Pribina, Koceľ.
      </em>
     </span>
    </p>
    <p>
     <span class="emphasis">
      <em>
       (Po odchode predošlých krátka pauza. Medzitým sa už začalo stmievať. V diaľke
               sa ozve tiahly, pomalý spev od niektorého ohniska pod hradom. Do spevu sa mieša
               praskot dreva, to je praskot pri búraní Svätovítovho chrámu. Pribina zastane na
               valoch, započúva sa do zvukov spevu a do praskotu dreva. Dbať na to, aby komparz za
               kulisami neprehlušil reč hercov.)
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (príde po chvíli, postaví sa vedľa Pribinu, obaja stoja chrbtom k
               obecenstvu. Milo):
      </em>
     </span>
     Krásne sú tieto mesačné večery, otec. Každý deň počúvam
            spev našich. Krásne spievajú…
    </p>
    <p>
     PRIBINA
     <span class="emphasis">
      <em>
       (nedá sa vyrušiť z myšlienok):
      </em>
     </span>
     Áno, Koceľ…
    </p>
    <p>
     <span class="emphasis">
      <em>
       (Pomlka.)
      </em>
     </span>
    </p>
    <p>
     KOCEĽ: Kam si sa zahľadel?
    </p>
    <p>
     PRIBINA: Nepočuješ? Búrajú Svätovítov chrám.
    </p>
    <p>
     KOCEĽ: Naozaj…
    </p>
    <p>
     PRIBINA: Do rána neostane po ňom ani stopy.
    </p>
    <p>
     KOCEĽ: A bude nám to na osoh?
    </p>
    <p>
     PRIBINA: Nesmieme byť polovičatí. Kresťanský Boh nestrpí vedľa seba bohov pohanských.
            Hľa, ako praská drevo pod údermi sekier. Ako mizne starý svet… Bude nám všetkým dnešný
            deň pamätný.
    </p>
    <p>
     KOCEĽ: Aký si ty šťastný, otec, že ťa nitriansky ľud zahrnuje láskou.
    </p>
    <p>
     PRIBINA
     <span class="emphasis">
      <em>
       (síde s valov, potom si sadne na lavicu):
      </em>
     </span>
     Never tomu,
            syn môj. Ľudia sú nevyspytateľní.
     <span class="emphasis">
      <em>
       (Praskot dreva utíchne, ostáva v úzadí iba
               spev, ktorý chvíľami prenikne.)
      </em>
     </span>
     Na jednej strane všetci prijímajú moje
            príkazy, lebo poznávajú, že im z toho kynie požehnanie, a na druhej strane mi zlorečia,
            že z cudziny prinášam vyskúšané, dobré novoty.
    </p>
    <p>
     KOCEĽ
     <span class="emphasis">
      <em>
       (podíde k nemu):
      </em>
     </span>
     Ty si dnes nesvoj, otec… Nesmieš sa dívať
            na svet tak čierne.
     <span class="emphasis">
      <em>
       (Sadne si k nemu.)
      </em>
     </span>
    </p>
    <p>
     PRIBINA: Dakedy si už ani sám neverím.
     <span class="emphasis">
      <em>
       (Kladie ruku Koceľovi na
               plece.)
      </em>
     </span>
     Žijeme vo veľmi rušných časoch, dieťa moje. Dnes valí sa pred nami
            prúd, určujúci osudy sveta na časy nedohľadné. Našich pobaltských bratov roznášajú na
            konských kopytách, lebo sa vzopreli a odmietli prijať vieru, ktorá mohla znamenať pre
            nich život.
    </p>
    <p>
     KOCEĽ: My sa nebudeme vzpierať.
    </p>
    <p>
     PRIBINA: Nie.
     <span class="emphasis">
      <em>
       (Vstane.)
      </em>
     </span>
     Nebudeme.
     <span class="emphasis">
      <em>
       (Presvedčivo.)
      </em>
     </span>
     Nebudeme cúvať.
     <span class="emphasis">
      <em>
       (Obráti tvár ku
               kresťanskému chrámu.)
      </em>
     </span>
     Pripäli sme svoje osudy na kríž, s krížom pôjdeme i
            cez prekážky. Budeme si kliesniť cestu a budeme budovať nový život. Ak mi arcibiskup dá
            kňazov, koľkých sľúbil, po letniciach, keď sa vrátim zo Soľnohradu, rozkážem pokrstiť
            celý národ.
    </p>
    <p>
     KOCEĽ: Našich žrecov by bolo pokrstiť predovšetkým. Vyučiť ich v kresťanskej náuke a
            prikázať im, aby ti pomáhali budovať nový život v Nitre.
    </p>
    <p>
     PRIBINA: Arcibiskup neradí. Oni sa poklonia krížu až potom, keď sa sklamú v
            mohúcnosti pohanských bohov.
     <span class="emphasis">
      <em>
       (Pomlka.)
      </em>
     </span>
     Až potom, Koceľ.
    </p>
    <p>
     KOCEĽ: Áno, otec.
    </p>
    <p>
     PRIBINA
     <span class="emphasis">
      <em>
       (sadne si):
      </em>
     </span>
     S príchodom novej viery vnesú sa do krajiny
            i nové poriadky. Ľud bude môcť žiť pokojným životom. Budeme zadobre so susedmi, lebo
            národ, aby sa mohol zveľaďovať, potrebuje pokoj…
    </p>
    <p>
     KOCEĽ
     <span class="emphasis">
      <em>
       (spevu pribudlo, započúvaný do jeho krásy, neprítomne):
      </em>
     </span>
     Áno…
    </p>
    <p>
     PRIBINA
     <span class="emphasis">
      <em>
       (chvíľu počúva):
      </em>
     </span>
     Krásne spievajú…
    </p>
    <p>
     <span class="emphasis">
      <em>
       (Pomlka, spev silnejšie.)
      </em>
     </span>
    </p>
    <p>
     KOCEĽ: Prekrásne. Dovoľ, sbehnem do podhradia, pridružím sa ku spevákom.
    </p>
    <p>
     PRIBINA: Choď. Choď medzi ľud. Ak raz budeš chcieť múdro panovať, musíš sa vedieť
            započuť do tlkotu srdca ľudu. Ono ti naveky najbezpečnejšie povie, čo konať.
    </p>
    <p>
     KOCEĽ: Áno, otec…
     <span class="emphasis">
      <em>
       (Odíde za valy.)
      </em>
     </span>
    </p>
    <p>
     PRIBINA
     <span class="emphasis">
      <em>
       (chvíľu počúva spev, ktorý zosilnie).
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505630">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Pribina, Milena.
      </em>
     </span>
    </p>
    <p>
    </p>
    <p>
     MILENA
     <span class="emphasis">
      <em>
       (pribehne vzrušená):
      </em>
     </span>
     Knieža!
    </p>
    <p>
     PRIBINA
     <span class="emphasis">
      <em>
       (vytrhne sa z počúvania, pokojne):
      </em>
     </span>
     Čo chceš, Milena?
    </p>
    <p>
     MILENA
     <span class="emphasis">
      <em>
       (dej má rýchly spád. Milena je vzrušená, sotva vie
               prehovoriť):
      </em>
     </span>
     Pst, tichšie, knieža!
    </p>
    <p>
     PRIBINA: Čo sa deje?
    </p>
    <p>
     MILENA: Vladyka Stremeň netlmočil na Devíne tvoj odkaz, bol tam strojiť proti tebe
            úklady.
    </p>
    <p>
     PRIBINA
     <span class="emphasis">
      <em>
       (prudko vstane):
      </em>
     </span>
     Tvoj otec?
    </p>
    <p>
     MILENA: A pod hradom sú Mojmírove vojská. Naši junáci pridali sa ku sprisahancom.
            Chcú ťa zabiť.
    </p>
    <p>
     PRIBINA
     <span class="emphasis">
      <em>
       (po chvíli odhodlane):
      </em>
     </span>
     Nech teda prídu!
    </p>
    <p>
     MILENA
     <span class="emphasis">
      <em>
       (doráža):
      </em>
     </span>
     Nečakaj, knieža!
     <span class="emphasis">
      <em>
       (Prosebne.)
      </em>
     </span>
     Zachráň sa.
    </p>
    <p>
     PRIBINA: Podliaci!
    </p>
    <p>
     MILENA: Počúvni ma… Zabijú ťa… Svätoslav ťa chce pochovať v troskách kresťanského
            chrámu.
    </p>
    <p>
     PRIBINA: Nech oprobujú!
    </p>
    <p>
     MILENA: Premôžu ťa… Je ich mnoho. Vojaci ťa nebudú brániť!
    </p>
    <p>
     PRIBINA
     <span class="emphasis">
      <em>
       (dal sa už strhnúť):
      </em>
     </span>
     Oni budú plniť rozkazy! Kojata!
    </p>
    <p>
     MILENA: Knieža…
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505758">
        </a>
        Výstup 9.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Kojata.
      </em>
     </span>
    </p>
    <p>
    </p>
    <p>
     KOJATA
     <span class="emphasis">
      <em>
       (vyjde z paláca, spupne zastane pred Pribinom):
      </em>
     </span>
     Ja som.
    </p>
    <p>
     PRIBINA: Nech nastúpia stráže!
    </p>
    <p>
     MILENA
     <span class="emphasis">
      <em>
       (schováva sa za Pribinu).
      </em>
     </span>
    </p>
    <p>
     KOJATA
     <span class="emphasis">
      <em>
       (zmeriava Pribinu, po chvíli):
      </em>
     </span>
     Na tvoj rozkaz nitrianske
            stráže už nenastúpia!
    </p>
    <p>
     PRIBINA
     <span class="emphasis">
      <em>
       (rázne):
      </em>
     </span>
     Kojata!
    </p>
    <p>
     KOJATA: Pohan som.
    </p>
    <p>
     PRIBINA: A ja som myslel, že si statočný človek!
     <span class="emphasis">
      <em>
       (Dusí v sebe hnev,
               pridusene, chrčí.)
      </em>
     </span>
     Choď! Choď!! Nechcem ťa ani vidieť!
    </p>
    <p>
     KOJATA
     <span class="emphasis">
      <em>
       (pozdraví, odíde nazad do paláca. Za kulisami v úzadí ozve sa hlas
               trúb, mumraj davu, najprv slabo, aby zvuková kulisa neskoršie lepšie
               vyznela).
      </em>
     </span>
    </p>
    <p>
     MILENA
     <span class="emphasis">
      <em>
       (vzlyká):
      </em>
     </span>
     Knieža, prosím…
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505853">
        </a>
        Výstup 10.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí bez Kojatu, Koceľ.
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (pribehne vyjavený):
      </em>
     </span>
     Otec, vzbura! Vraj pre Svätovítov
            chrám.
    </p>
    <p>
     PRIBINA: Nie. Pre Krista, ktorému ľud ešte neporozumel.
    </p>
    <p>
     MILENA: Knieža, prosím, choď… Zabijú ťa…
    </p>
    <p>
     PRIBINA
     <span class="emphasis">
      <em>
       (ťažko mu to prichodí povedať):
      </em>
     </span>
     Idem.
    </p>
    <p>
     MILENA
     <span class="emphasis">
      <em>
       (vzpriami sa, uľahčí sa jej).
      </em>
     </span>
    </p>
    <p>
     KOCEĽ: Otec, idem s tebou.
     <span class="emphasis">
      <em>
       (Chytí Pribinu za ruku.)
      </em>
     </span>
    </p>
    <p>
     MILENA
     <span class="emphasis">
      <em>
       (objíme Koceľa):
      </em>
     </span>
     Koceľ!
    </p>
    <p>
     KOCEĽ: Milena!
     <span class="emphasis">
      <em>
       (Drží ju v objatí.)
      </em>
     </span>
    </p>
    <p>
     PRIBINA
     <span class="emphasis">
      <em>
       (s mužným odhodlaním a s vierou):
      </em>
     </span>
     Poďme, syn môj. Náš
            čas ešte neprišiel.
     <span class="emphasis">
      <em>
       (Sugestívne bez gesta.)
      </em>
     </span>
     Ale prisahám, že sa na
            nitriansky hrad vrátim!
    </p>
    <p>
     MILENA: Poludňajšou bránou choďte. Opojila som stráže. Inou stranou už nemožno.
    </p>
    <p>
     PRIBINA
     <span class="emphasis">
      <em>
       (odchádza poza palác).
      </em>
     </span>
    </p>
    <p>
     KOCEĽ
     <span class="emphasis">
      <em>
       (vytrhne sa Milene z rúk. Ponáhľa sa za Pribinom):
      </em>
     </span>
     S
            Bohom…
    </p>
    <p>
     MILENA
     <span class="emphasis">
      <em>
       (vztiahne za nimi ruku, potom s rezignáciou kráča ku kostolu, ale
               neodíde celkom, stojí pred ním a vypočuje ďalší rozhovor).
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505986">
        </a>
        Výstup 11.
       </h2>
      </div>
     </div>
    </div>
    <p>
     <span class="emphasis">
      <em>
       Stremeň, Svätoslav, Kojata, Milena.
      </em>
     </span>
    </p>
    <p>
    </p>
    <p>
     STREMEŇ
     <span class="emphasis">
      <em>
       (prichádza so Svätoslavom, podráždene):
      </em>
     </span>
     Vlečú sa ako
            slimáky.
    </p>
    <p>
     SVÄTOSLAV: Hlavná vec, že ho máme v klepci.
    </p>
    <p>
     STREMEŇ: Kojata!
    </p>
    <p>
     KOJATA
     <span class="emphasis">
      <em>
       (vystúpi z paláca. Čaká na pokyn).
      </em>
     </span>
    </p>
    <p>
     STREMEŇ: Priveď Pribinu.
    </p>
    <p>
     KOJATA
     <span class="emphasis">
      <em>
       (vráti sa do paláca).
      </em>
     </span>
    </p>
    <p>
     STREMEŇ: Keď vojsko dorazí, Pribinu sviazať a chytiť i Dominika, aby neušiel.
            Obidvoch zaviesť do murovaného chrámu a chrám na svitaní podpáliť.
    </p>
    <p>
     SVÄTOSLAV
     <span class="emphasis">
      <em>
       (natešený):
      </em>
     </span>
     Tak, tak, ako hovoríš, vladyka…
    </p>
    <p>
     KOJATA
     <span class="emphasis">
      <em>
       (pribehne nastrašený):
      </em>
     </span>
     Vladyka! Pribina ušiel…
    </p>
    <p>
     SVÄTOSLAV: Čo?
    </p>
    <p>
     STREMEŇ: Zabijem ťa!
    </p>
    <p>
     SVÄTOSLAV: Zradili nás.
    </p>
    <p>
     STREMEŇ: Kto nás zradil?
    </p>
    <p>
     MILENA
     <span class="emphasis">
      <em>
       (predstúpi):
      </em>
     </span>
     Ja.
    </p>
    <p>
     STREMEŇ: Ty?
    </p>
    <p>
     MILENA: Rozum kázal poslúchať vás, ale srdce túžilo po nich.
    </p>
    <p>
     STREMEŇ: Podlá duša!
     <span class="emphasis">
      <em>
       (Povedal to medzi zubmi, ďalej syčí.)
      </em>
     </span>
     Preklínam ťa, vytieram ťa zo srdca.
     <span class="emphasis">
      <em>
       (Viac sa o ňu nestará, vydáva
               rozkazy.)
      </em>
     </span>
     Za nimi! Svätoslav na sever, Kojata na východ! Musíme ich
            dobehnúť!
     <span class="emphasis">
      <em>
       (Ide rýchlym krokom za valy.)
      </em>
     </span>
    </p>
    <p>
     SVÄTOSLAV
     <span class="emphasis">
      <em>
       (ponáhľa sa a odchodí popred kostol, Kojata vchádza do
               paláca).
      </em>
     </span>
    </p>
    <p>
     MILENA
     <span class="emphasis">
      <em>
       (obzerá sa za nimi, potom pri zvukoch rozkazov, ktoré čuť zpoza
               scény, pokojne a isto):
      </em>
     </span>
     Ich dobehnem už len ja!
     <span class="emphasis">
      <em>
       (Ide smerom,
               kade odišiel Pribina a Koceľ.)
      </em>
     </span>
    </p>
    <p>
     <span class="emphasis">
      <em>
       (Opona pomaly padá.)
      </em>
     </span>
    </p>
    <p>
    </p>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578156">
       </a>
       Dejstvo II.
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2578198">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2578391">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2578511">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2578591">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2578685">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2578960">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2579135">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2579345">
        Výstup 8.
       </a>
      </span>
     </dt>
     <dt>
      <span class="sect1">
       <a href="#id2579619">
        Výstup 9.
       </a>
      </span>
     </dt>
     <dt>
      <span class="sect1">
       <a href="#id2580182">
        Výstup 10.
       </a>
      </span>
     </dt>
     <dt>
      <span class="sect1">
       <a href="#id2580683">
        Výstup 11.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      Kniežacia sieň na Blatne. Sieň je stavaná v románskom slohu. Vchod s obidvoch
            strán. V úzadí cez oblok vidno (ale nie je to nevyhnutné!) stenu murovaného kostola,
            výstavnejšieho, ako bol nitriansky. Na pódiu trón, vedľa trónu na stojane gong, ktorý sa
            často užíva. Od prvého dejstva uplynulo 25 rokov, nezabudnúť to naznačiť v maskách! Na
            čelnej stene nech je veľký oblok, ktorý má významnú funkciu najmä v III. dejstve.
            Podlaha môže byť dekorovaná pekne vypracovanými kožušinami medveďov, diviakov a pod. Na
            stenách môžu byť umiestené štýlové zbrane. Letopočet nad javiskom: 861.
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578198">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Milena, Koceľ.
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (opretý o dvere s ľavej strany trónu počúva Milenin spev, keď sa spev
               má skončiť, prejde na druhú stranu javiska).
      </em>
     </span>
    </p>
    <p>
     MILENA
     <span class="emphasis">
      <em>
       (počuť ju, ako spieva za scénou uspávanku):
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      Haja, haja, pôjdeme do hája,
      <br/>
      natrháme kvieťa pre to naše dieťa…
      <br/>
     </p>
    </div>
    <p>
    </p>
    <p>
    </p>
    <p>
     <span class="emphasis">
      <em>
       (Môže byť aj iná vhodne volená pieseň. Po skončení spevu Milena prichádza na
               scénu s úsmevom.)
      </em>
     </span>
    </p>
    <p>
    </p>
    <p>
     KOCEĽ: Uhajkala si ho?
    </p>
    <p>
     MILENA: Zaspal Braslavko náš…
    </p>
    <p>
     KOCEĽ
     <span class="emphasis">
      <em>
       (milo ju chytí za ruky, bezstarostne):
      </em>
     </span>
     Pozorujem ťa
            chvíľu. Vieš, Milena, že si sa za tie roky skoro nič nezmenila?
    </p>
    <p>
     MILENA: Zato ty hej.
    </p>
    <p>
     KOCEĽ
     <span class="emphasis">
      <em>
       (smeje sa):
      </em>
     </span>
     A ako!
    </p>
    <p>
     MILENA: Naveky máš plno roboty. Mal by si sa trochu aj o mňa starať.
    </p>
    <p>
     <span class="emphasis">
      <em>
       (Držia sa za ruky.)
      </em>
     </span>
    </p>
    <p>
     KOCEĽ: Len počkaj. Len čo bude po arcibiskupskej návšteve a po posviacke kostolov,
            obnovíme veselé poľovačky… Uvidíš, akú zver skolem!
    </p>
    <p>
     MILENA: Ty?
     <span class="emphasis">
      <em>
       (Smeje sa.)
      </em>
     </span>
    </p>
    <p>
     KOCEĽ: Len sa nesmej! Uvidíš…
    </p>
    <p>
     MILENA
     <span class="emphasis">
      <em>
       (smeje sa ďalej).
      </em>
     </span>
    </p>
    <p>
     KOCEĽ: Ty ma naveky podceňuješ. Ale ja ti ukážem! Raz ma ani nepoznáš… Vieš, Milena,
            pôjdeme do hôr, budeme sa dívať na samovíly, ako tancujú po strminách.
    </p>
    <p>
     MILENA: Mohlo by to byť krásne…
    </p>
    <p>
     KOCEĽ: Naozaj krásne je to, keď sa pohybujú vo vzduchu, keď sa spustia na zem a keď
            jazdia na jeleňoch, poháňaných hadími bičmi…
    </p>
    <p>
     MILENA: Ale vraj vypíjajú ľuďom oči…
    </p>
    <p>
     KOCEĽ
     <span class="emphasis">
      <em>
       (smeje sa):
      </em>
     </span>
     Never tomu, Milena… Len človek ublíži človeku…
    </p>
    <p>
     MILENA: Ale víly sú nebezpečné…
    </p>
    <p>
     KOCEĽ: Myslíš?
    </p>
    <p>
     <span class="emphasis">
      <em>
       (Smejú sa obidvaja.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578391">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Pribina.
      </em>
     </span>
    </p>
    <p>
    </p>
    <p>
     PRIBINA
     <span class="emphasis">
      <em>
       (ustatý, dosť ťažko kráča, mrzutý):
      </em>
     </span>
     Ako vám závidím ten
            bezstarostný smiech…
     <span class="emphasis">
      <em>
       (Ide ku trónu, sadne si naň.)
      </em>
     </span>
    </p>
    <p>
     KOCEĽ
     <span class="emphasis">
      <em>
       (náhle zvážnie, pozoruje otca).
      </em>
     </span>
    </p>
    <p>
     MILENA
     <span class="emphasis">
      <em>
       (tiež zvážnie a ustúpi).
      </em>
     </span>
    </p>
    <p>
     KOCEĽ: Na starosti času dosť, keď mi zavesíš, otec, na plecia správu krajiny.
    </p>
    <p>
     PRIBINA: Tých starostí je so dňa na deň viacej. Ani doma nejde všetko kostolným
            poriadkom, a za hranicami je ešte horšie… A tí
     <span class="emphasis">
      <em>
       (hodí hlavou)
      </em>
     </span>
     vlečú
            sa za mnou ako tieň…
    </p>
    <p>
     MILENA: Moravci?
    </p>
    <p>
     KOCEĽ: Zasa šarapatia?
    </p>
    <p>
     PRIBINA: Na hraniciach. Podpálili osady a ľudí odvliekli do zajatia.
    </p>
    <p>
     KOCEĽ: Treba už raz dupnúť! Keď poznajú našu silu, prestanú dobiedzať.
    </p>
    <p>
     MILENA: To všetko len z nenávisti, že si sa oprel o Ľudovíta Nemca.
    </p>
    <p>
     PRIBINA: Čo som mal robiť? Vyhnali ma… Musel som sa oprieť o dakoho!
    </p>
    <p>
     KOCEĽ: Dá Boh, dožijeme sa i lepších časov.
     <span class="emphasis">
      <em>
       (Za scénou ozve sa detský
               plač.)
      </em>
     </span>
     Jaj, Braslavko sa zobudil…
    </p>
    <p>
     MILENA: Iste je hladný…
     <span class="emphasis">
      <em>
       (Odchádza, zkade pred chvíľou prišla.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578511">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Pribina, Koceľ.
      </em>
     </span>
    </p>
    <p>
    </p>
    <p>
     PRIBINA: V Nitre býval predtým pokoj. Dobre ho tam zasial môj nebohý drahý otec. A ja
            som sa mu veru neodcudzil, panovníkovi chrabrému, ktorý zlomil moc Avarov.
    </p>
    <p>
     KOCEĽ: Toľké roky žijeme v tejto požehnanej Panónii, a ty, otec, nevieš nájsť pokoja
            pre dušu svoju…
    </p>
    <p>
     PRIBINA: Neviem, neviem, či som vtedy nemal prijať radšej smrť z rúk vlastných, ako
            ísť žobrať o priazeň do Rezna…
    </p>
    <p>
     KOCEĽ: To ťa trápi? Teraz — po toľkom čase?
    </p>
    <p>
     PRIBINA: Pracujeme tu do úmoru, zaháňame túžby, a svedomie jednako len mátoží…
    </p>
    <p>
     KOCEĽ: Keď sme sem prichádzali, kráľ ti povedal: Skláňaj sa pred oltárom Pána a
            vzývaj i pros Všemohúceho, aby sa služba jeho šírila ako na tomto mieste, tak i v celej
            Panónii. Ty si pristal a odvetil: Pohliadaj na nás naveky milostive a my ti neprestaneme
            vzdávať vďaky, pane…
    </p>
    <p>
     PRIBINA: Nepripomínaj, Koceľ… Nerád spomínam na to… Hlahol trúb kráľovských, ktoré ma
            vtedy pozdravovaly, zarezal sa mi do ušú, ani spevom, ani modlitbou ho neviem zaplašiť…
            A sny… sny moje sú strašné…
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578591">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, posol.
      </em>
     </span>
    </p>
    <p>
    </p>
    <p>
     POSOL
     <span class="emphasis">
      <em>
       (príde):
      </em>
     </span>
     Knieža…
    </p>
    <p>
     PRIBINA: Čo máš?
    </p>
    <p>
     POSOL: Prišla zpráva od brehov Drávy.
    </p>
    <p>
     PRIBINA: Aká?
    </p>
    <p>
     POSOL: Nedobrá. Zabili a rozštvrtili kňaza.
    </p>
    <p>
     PRIBINA: Pohanského?
    </p>
    <p>
     POSOL: Kresťanského!
    </p>
    <p>
     PRIBINA
     <span class="emphasis">
      <em>
       (vstane):
      </em>
     </span>
     Kto?
    </p>
    <p>
     KOCEĽ: Naši?
    </p>
    <p>
     POSOL: Naši.
    </p>
    <p>
     KOCEĽ: Hrozné…
    </p>
    <p>
     POSOL: A pri Rybnici potuluje sa akýsi pohanský žrec. Prišli poslovia a zvestovali,
            že vyhrabúva mŕtvoly a spaľuje ich podľa pohanského obradu.
    </p>
    <p>
     PRIBINA
     <span class="emphasis">
      <em>
       (dá poslovi rukou znamenie na odchod, potom udrie na
               gong).
      </em>
     </span>
    </p>
    <p>
     POSOL
     <span class="emphasis">
      <em>
       (odchádza).
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578685">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Pribina, Koceľ, Valtuc, Milena.
      </em>
     </span>
    </p>
    <p>
     <span class="emphasis">
      <em>
       (Pribina čaká, kým sa všetci poschádzajú. Valtuc a Milena prichádzajú spolu.
               Prítomní pozorujú Pribinu, jeho zamračenosť vyvoláva v nich stiesnenú
               náladu.)
      </em>
     </span>
    </p>
    <p>
    </p>
    <p>
     PRIBINA: Prišiel posol od Drávy. Zabili tam nášho kňaza.
    </p>
    <p>
     VALTUC
     <span class="emphasis">
      <em>
       (mních, má na sebe čierny benediktínsky odev. Stojí s jednej strany
               trónu, Koceľ a Milena sú na druhej strane. Zalomí rukami):
      </em>
     </span>
     Kresťanského
            kňaza kresťania?!
    </p>
    <p>
     PRIBINA: To je znakom, že v Panónii nie je ešte všetko tak, ako chceme mať.
    </p>
    <p>
     MILENA: Neslýchané…
    </p>
    <p>
     KOCEĽ: Hrozné i počúvať…
    </p>
    <p>
     VALTUC: Knieža! Vinníkov treba pochytať a potrestať, aby sme o tom zavčasu poslali
            zprávu do Soľnohradu.
    </p>
    <p>
     PRIBINA: Áno, tak je.
    </p>
    <p>
     VALTUC: Božeuchovaj, aby sa arcibiskup o tom dozvedel pred príchodom na Blatno od
            iných.
    </p>
    <p>
     KOCEĽ: Arcibiskup iste pochopí, že z vášnivých pohanov nemožno vychovať hneď
            horlivých kresťanov.
    </p>
    <p>
     MILENA: A nie každému je dané pochopiť veľké pravdy na prvé počutie!
    </p>
    <p>
     PRIBINA: Nahluchlí nech lepšie nastavia uši!
     <span class="emphasis">
      <em>
       (Sadne.)
      </em>
     </span>
    </p>
    <p>
     MILENA: Užitočnejšie by bolo vyčkať, kým sa pohania od modiel odvrátia sami.
    </p>
    <p>
     VALTUC: Dnes popustiť — znamená prehrať!
    </p>
    <p>
     PRIBINA: Nuž nestrpíme pohanstvo v Panónii! Keď nepomohlo dobré slovo, pomôže päsť!
     <span class="emphasis">
      <em>
       (Udrie päsťou na kreslo. Vstane, hovorí rozhodne.)
      </em>
     </span>
     Píš, Valtuc,
            do Soľnohradu. Nech pošlú nových kňazov. Tvrdších, odhodlanejších! S nikým sa nebudeme
            maznať. V Panónii bude viať len jedna zástava!
     <span class="emphasis">
      <em>
       (Sadne.)
      </em>
     </span>
    </p>
    <p>
     KOCEĽ: Ja jednako myslím, otec, pekným slovom dosiahli by sme viacej. Veď náš ľud nie
            je proti Kristovi. Lenže sú veci, ktoré dosiaľ nepochopil. Treba mu ich vysvetliť.
    </p>
    <p>
     MILENA: Kde násilím ženú ľudí pod kríž, tam zasievajú semeno vzdoru. Ten kňaz, čo ho
            naši umučili, iste i sám bol vinovatý.
    </p>
    <p>
     VALTUC
     <span class="emphasis">
      <em>
       (karhavo):
      </em>
     </span>
     Milena!
    </p>
    <p>
     MILENA: Azda nevedel dosť jasne vykladať Slovo a viac ako o Slovo staral sa o
            poplatky.
    </p>
    <p>
     PRIBINA: I poplatky treba vyberať!
    </p>
    <p>
     MILENA: Bezpochyby. Ale to treba ľuďom povedať v srozumiteľnej reči.
    </p>
    <p>
     VALTUC: Kto nevie pochopiť volanie doby, toho treba vyničiť ohňom a mečom.
    </p>
    <p>
     MILENA: Tebe sa nepatrí bojovať ohňom a mečom. Máš lepšiu, mocnejšiu zbraň!
    </p>
    <p>
     VALTUC: Niet lepšej zbrane.
    </p>
    <p>
     MILENA
     <span class="emphasis">
      <em>
       (upretá na Valtuca s dôrazom, pomaly):
      </em>
     </span>
     Tvoja zbraň je —
            láska! I Kristus kázal milovať… Ja sa prihováram za tých nešťastníkov. Sú naši. Krv z
            našej krvi.
    </p>
    <p>
     PRIBINA: Vývrheli! Sú na hanbu panónskemu ľudu.
    </p>
    <p>
     KOCEĽ: Dánsky kráľ, hoci už bol kresťanom, obetoval pohanskému Vítovi prekrásnu zlatú
            čašu. Získal si tak pohanov a oni prinútili svojich bohov kľaknúť pred Kristom na
            kolená…
    </p>
    <p>
     MILENA: Naveky mi tanie na mysli, s akým nadšením by vzýval náš ľud Boha, keby mal
            kňazov vlastných…
    </p>
    <p>
     KOCEĽ: Áno…
    </p>
    <p>
     MILENA: Nech sa vyučia naši mladíci v Písme!
    </p>
    <p>
     VALTUC: To je vec smiešna… Veď biskup posiela do Panónie dosť kňazov. Tunajšia mládež
            nech len obrába zem, nech loví ryby a nech sa cvičí v umení vojennom, aby knieža mohlo
            plniť záväzky.
    </p>
    <p>
     KOCEĽ: To je, pravda, tiež dôležité…
    </p>
    <p>
     VALTUC: Musíme pamätať i na výdavky, spojené s návštevou arcibiskupa.
    </p>
    <p>
     PRIBINA: Ako pokročily prípravy na slávnosti?
    </p>
    <p>
     VALTUC: Veľmi dobre, knieža. Všetko sme pripravili.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578960">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Žilic.
      </em>
     </span>
    </p>
    <p>
    </p>
    <p>
     ŽILIC
     <span class="emphasis">
      <em>
       (vošiel pri slovách „Veľmi dobre, knieža.“ Zastane pri dverách,
               pozdraví. Čaká na Pribinov pokyn hovoriť.)
      </em>
     </span>
    </p>
    <p>
     PRIBINA
     <span class="emphasis">
      <em>
       (podíva sa na Žilica, zdvihne hlavu):
      </em>
     </span>
     Hovor.
    </p>
    <p>
     ŽILIC: Priviedli zajatých.
    </p>
    <p>
     PRIBINA: Moravcov?
    </p>
    <p>
     ŽILIC: Áno.
    </p>
    <p>
     PRIBINA: Koľko?
    </p>
    <p>
     ŽILIC: Päťdesiat vojakov a ich veliteľa.
    </p>
    <p>
     PRIBINA
     <span class="emphasis">
      <em>
       (zdrsnie):
      </em>
     </span>
     Teda už zasa! Kde ich zajali?
    </p>
    <p>
     ŽILIC: Na Jahodovom poli.
    </p>
    <p>
     PRIBINA
     <span class="emphasis">
      <em>
       (vstane, zdôrazňuje všetky slabiky):
      </em>
     </span>
     Bude im pamätné!
     <span class="emphasis">
      <em>
       (Rozhodne.)
      </em>
     </span>
     Pred západom slnka všetkých do temnice!
    </p>
    <p>
     <span class="emphasis">
      <em>
       (V sieni veľmi napnutá nálada.)
      </em>
     </span>
    </p>
    <p>
     Koceľ! Žilic!
    </p>
    <p>
     KOCEĽ
     <span class="emphasis">
      <em>
       (postaví sa do pozoru).
      </em>
     </span>
    </p>
    <p>
     ŽILIC
     <span class="emphasis">
      <em>
       (to isté).
      </em>
     </span>
    </p>
    <p>
     PRIBINA: Na svitaní udrieme na Nitru!
    </p>
    <p>
     VALTUC: Knieža, teraz nemôžeš opustiť Blatno. Veď čakáme arcibiskupa.
    </p>
    <p>
     PRIBINA: Prvší je poriadok. Arcibiskup počká!
    </p>
    <p>
     VALTUC: Nemôžeš chýbať pri posviacke kostolov.
    </p>
    <p>
     PRIBINA: V Nitre nenechám kameň na kameni!
    </p>
    <p>
     MILENA
     <span class="emphasis">
      <em>
       (spraví niekoľko krokov ku Pribinovi, vystrie ruky):
      </em>
     </span>
     Je
            tam i veľa dobrých ľudí. Sú hotoví ti slúžiť.
    </p>
    <p>
     PRIBINA: Budú slúžiť! Až sa budú svíjať!
     <span class="emphasis">
      <em>
       (Náhle sa rozhodne.)
      </em>
     </span>
     Chcem vidieť zajatých!
    </p>
    <p>
     ŽILIC: Na rozkaz.
    </p>
    <p>
     PRIBINA
     <span class="emphasis">
      <em>
       (rezkým krokom odchádza s korbáčom, ktorý visel na stene pri
               dverách).
      </em>
     </span>
    </p>
    <p>
     ŽILIC
     <span class="emphasis">
      <em>
       (ide za ním).
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579135">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Koceľ, Milena, Valtuc.
      </em>
     </span>
    </p>
    <p>
     <span class="emphasis">
      <em>
       (Koceľ ako vyjavený. Všetci prítomní upierajú pohľad na dvere.)
      </em>
     </span>
    </p>
    <p>
    </p>
    <p>
     KOCEĽ: Divný je otec dnes…
    </p>
    <p>
     VALTUC: Má veľa starostí.
    </p>
    <p>
     MILENA: Na Nitru naveky spomínal s láskou. Večne sníval o nej.
    </p>
    <p>
     VALTUC: Tobôž, keď mu i kráľ dával nádeje…
    </p>
    <p>
     MILENA: Tie kráľovské nádeje sú ako hrady na piesku…
    </p>
    <p>
     VALTUC: Kráľ povedal: Vyčkaj vhodnú chvíľu…
    </p>
    <p>
     KOCEĽ
     <span class="emphasis">
      <em>
       (teraz už zrýchli tempo, predošlé slová niesly sa zťažka, padaly ako
               balvany, aby podporily pochmúrnosť nálady):
      </em>
     </span>
     Koľko takých chvíľ už bolo.
            Nezabúdaj, Valtuc, že na nitrianskom hrade sedí teraz Svätopluk.
    </p>
    <p>
     VALTUC: To je práve dobre. V Rezne ho majú radi.
    </p>
    <p>
     MILENA: Aj Mojmíra mali radi. A keď sa nazdali, že im prestal byť po vôli, shodili ho
            a uviedli na trón človeka pre nás ešte nebezpečnejšieho.
    </p>
    <p>
     <span class="emphasis">
      <em>
       (Za scénou pozvoľna ozve sa podráždený huk, v ktorom vyniká hlas zúriaceho
               Pribinu, ktorého niektoré výkriky musia znieť jasne a srozumiteľne. Ide najmä o
               slová, na ktoré nadväzuje v neskoršej hre Milena. Sú to vety: Pes! — Zradca! —
               Všetkých do želiez! a pod.)
      </em>
     </span>
    </p>
    <p>
     VALTUC: Však tróny sa ešte neprestaly váľať.
     <span class="emphasis">
      <em>
       (Medzitým pozrel smerom
               obloka.)
      </em>
     </span>
     Pozrite, ako zúri knieža pri pohľade na zajatých.
     <span class="emphasis">
      <em>
       (Ide
               k obloku, pozoruje dej.)
      </em>
     </span>
    </p>
    <p>
     MILENA
     <span class="emphasis">
      <em>
       (ide za ním, náhle zhíkne):
      </em>
     </span>
     Ježišu Kriste! To nie je
            možné…
    </p>
    <p>
     KOCEĽ
     <span class="emphasis">
      <em>
       (strhne sa):
      </em>
     </span>
     Čo?
     <span class="emphasis">
      <em>
       (Keď vidí zúfalú Milenu,
               pribehne k nej, zachytí ju, tiež hľadí oblokom na dvor.)
      </em>
     </span>
     Milena…
    </p>
    <p>
     MILENA
     <span class="emphasis">
      <em>
       (bez seba):
      </em>
     </span>
     Hľaď, medzi zajatými…
    </p>
    <p>
     KOCEĽ
     <span class="emphasis">
      <em>
       (uvedomí si situáciu, s úžasom):
      </em>
     </span>
     Stremeň…?
    </p>
    <p>
     MILENA: Môj otec!
    </p>
    <p>
     VALTUC: Knieža ho dáva do želiez.
    </p>
    <p>
     KOCEĽ: Musíme ho zachrániť.
     <span class="emphasis">
      <em>
       (Valtucovi.)
      </em>
     </span>
     Otče, tvojim slovám je
            knieža prístupný, prosím, prihovor sa.
    </p>
    <p>
     VALTUC
     <span class="emphasis">
      <em>
       (ešte sa neodtrhol od obloka):
      </em>
     </span>
     Chce ho dať popraviť…
    </p>
    <p>
     KOCEĽ: Nemožno človeka popraviť bez súdu!
    </p>
    <p>
     MILENA
     <span class="emphasis">
      <em>
       (celkom zlomená):
      </em>
     </span>
     Ježišu Kriste!
    </p>
    <p>
     VALTUC: Uspokoj sa, Milena. Prihovorím sa za neho.
    </p>
    <p>
     KOCEĽ: Bože, buď nám milostivý!
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579345">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Pribina, Žilic.
      </em>
     </span>
    </p>
    <p>
    </p>
    <p>
     PRIBINA
     <span class="emphasis">
      <em>
       (prichádza, rozčúlene máva korbáčom, začal hovoriť už za
               scénou.):
      </em>
     </span>
     Vojakom, ktorí ho chytili — odmenu!
    </p>
    <p>
     ŽILIC
     <span class="emphasis">
      <em>
       (zastal pri dverách):
      </em>
     </span>
     Na rozkaz.
    </p>
    <p>
     PRIBINA: Rozhlásiť po okolí, aby sa ľud pred západom slnka prišiel prizerať…
    </p>
    <p>
     VALTUC
     <span class="emphasis">
      <em>
       (prejde na druhú stranu, kde predtým stál):
      </em>
     </span>
     Nezaťaž si,
            knieža, svedomie hriechom…
    </p>
    <p>
     PRIBINA
     <span class="emphasis">
      <em>
       (drsne):
      </em>
     </span>
     Dnes mi nepripomínaj také veci! Človek by od
            toho zbabel!
     <span class="emphasis">
      <em>
       (Žilicovi.)
      </em>
     </span>
     Konaj!
    </p>
    <p>
     ŽILIC
     <span class="emphasis">
      <em>
       (odchádza).
      </em>
     </span>
    </p>
    <p>
     KOCEĽ: Najprv ho vypočuj.
    </p>
    <p>
     PRIBINA
     <span class="emphasis">
      <em>
       (stojí na stupňoch pred trónom):
      </em>
     </span>
     Poznám ho, podliaka!
            Naveky bol taký. Konal zlé a zrádzal.
    </p>
    <p>
     MILENA
     <span class="emphasis">
      <em>
       (vystrie pred Pribinom ruky, prosebne):
      </em>
     </span>
     Zmiluj sa,
            knieža…
    </p>
    <p>
     PRIBINA
     <span class="emphasis">
      <em>
       (tvrdo):
      </em>
     </span>
     Ty čuš! Či tiež držíš s nimi? A na Blatno si
            prišla len zrádzať?
    </p>
    <p>
     MILENA
     <span class="emphasis">
      <em>
       (pokorená tými slovami, zlomene ustupuje, skoro padne, Koceľ ju
               zachytí a drží ju).
      </em>
     </span>
    </p>
    <p>
     KOCEĽ: Otec!
    </p>
    <p>
     PRIBINA
     <span class="emphasis">
      <em>
       (spamätá sa. Mäkšie):
      </em>
     </span>
     Zabudni…
     <span class="emphasis">
      <em>
       (Po pomlke
               nesie hlas tvrdo, hlavu zdvihne, skoro kričí.)
      </em>
     </span>
     Neznesiem, aby ma
            znepokojovali i tu, keď som im vyhol z cesty!
     <span class="emphasis">
      <em>
       (Prejde cez scénu.)
      </em>
     </span>
    </p>
    <p>
     VALTUC: Kým budú na svete pohani, medzi národmi nebude pokoja. Vojny sú výmyslom
            krvilačných pohanských bohov.
    </p>
    <p>
     KOCEĽ: Otec, dal si sa strhnúť hnevom.
    </p>
    <p>
     PRIBINA
     <span class="emphasis">
      <em>
       (zrýchľuje tempo):
      </em>
     </span>
     Najprv sa hrýzli medzi sebou,
            brechali na susedov, a teraz, keď ma vidia v robote, idú mi pod nohy hádzať polená!
    </p>
    <p>
     KOCEĽ
     <span class="emphasis">
      <em>
       (presvedčivo):
      </em>
     </span>
     Nepoznáme Stremeňov úmysel. Otec, vypočuj
            ho.
    </p>
    <p>
     PRIBINA: Nemám s ním čo hovoriť!
    </p>
    <p>
     VALTUC
     <span class="emphasis">
      <em>
       (pomáha Koceľovi):
      </em>
     </span>
     A ak prišiel s dobrým?
    </p>
    <p>
     PRIBINA: On?
    </p>
    <p>
     MILENA: Si ukrutný, knieža! A kresťan si.
    </p>
    <p>
     VALTUC: Odpúšťať je Bohu milšie, ako trestať.
    </p>
    <p>
     KOCEĽ: Mne si radil o vážnych veciach rozhodovať vždy po bedlivých úvahách.
    </p>
    <p>
     PRIBINA: Je pohan!
    </p>
    <p>
     MILENA
     <span class="emphasis">
      <em>
       (padne pred Pribinom na kolená, on si ju ani nevšimne):
      </em>
     </span>
     Milosť prosím pre otca svojho… Bol zaslepený, nevedel, čo robí…
    </p>
    <p>
     PRIBINA: Pre nikoho niet milosti!
    </p>
    <p>
     VALTUC: Milosť je u Boha, ktorému si i ty zasvätil život, keď si mu začal slúžiť.
    </p>
    <p>
     KOCEĽ
     <span class="emphasis">
      <em>
       (vidiac márnosť Mileninho prosenia, zdvihne ju a privinie k
               sebe).
      </em>
     </span>
    </p>
    <p>
     PRIBINA
     <span class="emphasis">
      <em>
       (rozčúlený, bojujúc so sebou, prejde na druhú stranu,
               medzitým):
      </em>
     </span>
     Nemôžem… nesmiem zmľandravieť… Treba vykúriť osie hniezdo…
    </p>
    <p>
     KOCEĽ
     <span class="emphasis">
      <em>
       (láskavo):
      </em>
     </span>
     Uspokoj sa, Milena.
    </p>
    <p>
     VALTUC: Pamätaj, že teba silným urobil Kristus. Ak sa ho odriekneš, budeš slabý a
            bezmocný ako červík.
    </p>
    <p>
     PRIBINA
     <span class="emphasis">
      <em>
       (rozhodne sa. Ide ku trónu, udrie na gong. Všetci meravejú v
               očakávaní).
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579619">
        </a>
        Výstup 9.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Žilic, potom dvaja vojaci a Stremeň.
      </em>
     </span>
    </p>
    <p>
    </p>
    <p>
     ŽILIC
     <span class="emphasis">
      <em>
       (vojde, čaká pri dverách).
      </em>
     </span>
    </p>
    <p>
     PRIBINA: Predviesť!
    </p>
    <p>
     <span class="emphasis">
      <em>
       (Žilic odíde, hneď sa však vracia so spútaným Stremeňom, ktorého vedú dvaja
               vojaci. Jeden z vojakov postrčí Stremeňa, takže sa zatacká a letí až ku trónu, kde
               Pribina napriaha na neho korbáč. Žilic ide za Stremeňom, jeho meč kladie pred trón,
               zastane vedľa Valtuca.)
      </em>
     </span>
    </p>
    <p>
     KOCEĽ
     <span class="emphasis">
      <em>
       (prv, ako prišiel Stremeň, Milene):
      </em>
     </span>
     Nesmieme byť
            maloverní. Búrky sa prevalia ponad kraj a zasa sa po nich vyčasí…
    </p>
    <p>
     MILENA: Kiež by dal Otec nebeský!
    </p>
    <p>
     <span class="emphasis">
      <em>
       (Vtom vedú Stremeňa. Pribina ho tne bičom.)
      </em>
     </span>
    </p>
    <p>
     MILENA
     <span class="emphasis">
      <em>
       (s úžasom):
      </em>
     </span>
     Otec…
     <span class="emphasis">
      <em>
       (Hodí sa mu do náručia,
               nedbá, že údery Pribinove zasiahnu i ju.)
      </em>
     </span>
     Otec…!
    </p>
    <p>
     STREMEŇ
     <span class="emphasis">
      <em>
       (tažko mu to prichodí povedať):
      </em>
     </span>
     Že si sa musela narodiť…
    </p>
    <p>
     KOCEĽ
     <span class="emphasis">
      <em>
       (chytí Milenu, chce ju odviesť):
      </em>
     </span>
     Odíď teraz odtiaľto, duša
            moja, to nie je divadlo pre teba…
    </p>
    <p>
     PRIBINA
     <span class="emphasis">
      <em>
       (prísne):
      </em>
     </span>
     Ostaň!
     <span class="emphasis">
      <em>
       (Pauza.)
      </em>
     </span>
     Nech
            vidí, akého má otca.
    </p>
    <p>
     STREMEŇ: Pokoril si ma, knieža.
    </p>
    <p>
     PRIBINA
     <span class="emphasis">
      <em>
       (sadne na trón):
      </em>
     </span>
     Podliak.
    </p>
    <p>
     STREMEŇ: V mojom srdci žiješ podnes… Kedysi sme boli kamaráti…
    </p>
    <p>
     PRIBINA
     <span class="emphasis">
      <em>
       (vyskočí, zaženie sa znovu korbáčom, spamätá sa však a Stremeňa
               nebije, zťažka vydýchne, sadne, korbáč odhodí).
      </em>
     </span>
    </p>
    <p>
     MILENA
     <span class="emphasis">
      <em>
       (pri pohľade na zdvihnutú ruku):
      </em>
     </span>
     Matka Kristova, zmiluj
            sa nad nami…
     <span class="emphasis">
      <em>
       (Vrhá sa znovu otcovi do náručia, Koceľ ju zadrží. Milena ďalšie
               vyhráva v Koceľovom objatí, opierajúc sa o neho.)
      </em>
     </span>
    </p>
    <p>
     STREMEŇ
     <span class="emphasis">
      <em>
       (nevšíma si Milenu):
      </em>
     </span>
     Prichádzam z vôle kniežaťa
            Rastislava a bolo by mi milšie, keby som sa mohol vrátiť domov ako priateľ, a nie ako
            nepriateľ.
    </p>
    <p>
     PRIBINA: Len nepriateľov zajímam a súdim.
    </p>
    <p>
     STREMEŇ: Keď som prekročil hranice Panónie, dal som sa do ochrany tvojim vojakom.
            Odpásali mi meč a naložili so mnou ako s nepriateľom. To nebolo čestné!
    </p>
    <p>
     VALTUC: Moravci nám nepreukazujú priateľstvo.
    </p>
    <p>
     STREMEŇ: Nitriansky Svätopluk verne slúži moravskému Rastislavovi…
    </p>
    <p>
     PRIBINA
     <span class="emphasis">
      <em>
       (len pre seba medzi Stremeňovou rečou):
      </em>
     </span>
     Holopysk!
    </p>
    <p>
     STREMEŇ
     <span class="emphasis">
      <em>
       (pokračuje):
      </em>
     </span>
     … a Rastislavovi pomáha i kráľov syn,
            Karolman.
    </p>
    <p>
     PRIBINA: Podliak s podliakmi!
    </p>
    <p>
     STREMEŇ: Rastislav je v spore s kráľom a arcibiskupom.
    </p>
    <p>
     VALTUC: Dosť vám preto hanba, že sa zlým odplácate za dobré!
    </p>
    <p>
     STREMEŇ: Myslíme na seba a na budúcich.
    </p>
    <p>
     VALTUC: Ste kresťania! Veď kresťanstvo vám zaručuje život!
    </p>
    <p>
     STREMEŇ: Kňazi neslúžia Bohu, ale kráľovi.
    </p>
    <p>
     KOCEĽ: Chcete sa vrátiť k pohanstvu?
    </p>
    <p>
     STREMEŇ: Pohanov Rastislav vyhnal.
    </p>
    <p>
     PRIBINA: Ak naoko…
    </p>
    <p>
     VALTUC: Sami neviete, čo chcete!
    </p>
    <p>
     STREMEŇ: Neurobili sme dobre, že sme ťa vtedy vypustili z Nitry. Všetci vidíme dnes
            jasne: chýba nám tvoja mocná ruka. Ale to je tak: chceš napraviť — pokazíš. Dnes už
            vieme, že čosi nie je v poriadku ani na Devíne, ani v Nitre.
    </p>
    <p>
     PRIBINA: Ták?!
    </p>
    <p>
     STREMEŇ: Preto som prišiel…
    </p>
    <p>
     PRIBINA: Prenášať do Panónie moravskú nákazu!
    </p>
    <p>
     STREMEŇ: Nie!
    </p>
    <p>
     VALTUC: Čo chceš?
    </p>
    <p>
     STREMEŇ: Poslúžiť nám i budúcim. Keď splním svoje poslanie, môžeš ma, knieža, hoci i
            rozštvrtiť.
    </p>
    <p>
     PRIBINA: Si úlisník, súci pod katovu sekeru!
    </p>
    <p>
     STREMEŇ: Keby sme sa spojili, boli by sme mocní…
    </p>
    <p>
     KOCEĽ: Naša moc je v našej odhodlanosti — žiť.
    </p>
    <p>
     VALTUC: Akože hľadáte cestu na Blatno, keď viete, že vedie sem cez Rezno?
    </p>
    <p>
     STREMEŇ: Rovná cesta je kratšia a istejšia.
    </p>
    <p>
     PRIBINA: Neverím! Nechcem!
    </p>
    <p>
     STREMEŇ: Prisahám na boha Paroma…
    </p>
    <p>
     PRIBINA
     <span class="emphasis">
      <em>
       (s opovrhnutím):
      </em>
     </span>
     Pohan!
    </p>
    <p>
     STREMEŇ: Totiž…
     <span class="emphasis">
      <em>
       (V pomykove.)
      </em>
     </span>
     Pomýlil som sa…
    </p>
    <p>
     PRIBINA: Na pohanského boha prisaháš! Nemôže byť úprimné tvoje kresťanstvo.
    </p>
    <p>
     STREMEŇ: Kôň má štyri nohy, a potkne sa. Prišiel som a prosím, daj mi príležitosť
            dokázať, že nemyslím na seba, ale na dobro celku.
    </p>
    <p>
     PRIBINA
     <span class="emphasis">
      <em>
       (uvažuje, potom sucho):
      </em>
     </span>
     Hovor!
    </p>
    <p>
     STREMEŇ: Krivdil som ti. Netajím. A ľutujem. Zo srdca ľutujem. Zabudnime na neshody,
            čo boly medzi nami, a pohliadnime na nebesá, keď tasíme meč a v mene božom vrháme sa na
            nepriateľa. Pribina, náš nepriateľ je spoločný!
    </p>
    <p>
     PRIBINA
     <span class="emphasis">
      <em>
       (láme sa):
      </em>
     </span>
     Mlč, mlč!
    </p>
    <p>
     STREMEŇ
     <span class="emphasis">
      <em>
       (vybadá to, vášnivejšie):
      </em>
     </span>
     Aká krásna vec je hľadať slávu
            na poli a odvážne kráčať po stopách otcov a slávnych predkov…
    </p>
    <p>
     PRIBINA
     <span class="emphasis">
      <em>
       (v neistotách):
      </em>
     </span>
     Nie, nie… Oklamali ste ma…
    </p>
    <p>
     STREMEŇ: To bolo dávno.
    </p>
    <p>
     VALTUC
     <span class="emphasis">
      <em>
       (po pauze so zrejmou snahou pomôcť Stremeňovi):
      </em>
     </span>
     Knieža!
            Hľadím ti do očú a vidím, vladykove slová ťa dojaly… Úmysel Stremeňov musí byť z Boha,
            keď sa jeho slovo začína ujímať v úrodnej pôde tvojho srdca…
    </p>
    <p>
     MILENA
     <span class="emphasis">
      <em>
       (využíva situáciu, horlivo kľakne pred Pribinu):
      </em>
     </span>
     Ako len
            možno vrúcne prosiť, prosím ťa, knieža, popraj vladykovi Stremeňovi, aby napravil svoje
            chyby a aby uľahčil svojmu svedomiu.
    </p>
    <p>
     PRIBINA
     <span class="emphasis">
      <em>
       (zadíva sa na Stremeňa, váha, potom vstane, pokynie Žilicovi, aby
               zdvihol meč):
      </em>
     </span>
     Shoďte mu putá!
    </p>
    <p>
     ŽILIC
     <span class="emphasis">
      <em>
       (zdvihne meč, drží ho v obidvoch rukách, stojí pred
               trónom).
      </em>
     </span>
    </p>
    <p>
     <span class="emphasis">
      <em>
       (Vojaci odopínajú putá, znovu ustúpia).
      </em>
     </span>
    </p>
    <p>
     PRIBINA: I keď ti neverím, vraciam ti meč.
    </p>
    <p>
     <span class="emphasis">
      <em>
       (Dotkne sa rukou meča, ktorý Žilic potom podá Stremeňovi. Stremeň až žiari a s
               chvatom siahne po meči.)
      </em>
     </span>
    </p>
    <p>
     Dávam ti možnosť slová svoje skutkami podoprieť.
    </p>
    <p>
     STREMEŇ: Vďaka ti, knieža!
    </p>
    <p>
     MILENA: Otec!
    </p>
    <p>
     STREMEŇ: Nevyschly ti ešte staré nitrianske korene…
    </p>
    <p>
     KOCEĽ: Si veľkodušný, otec!
    </p>
    <p>
     STREMEŇ: Verím, pochopíš moje posolstvo…
    </p>
    <p>
     MILENA
     <span class="emphasis">
      <em>
       (medzitým objala už otca):
      </em>
     </span>
     Otec, drahý otec…
     <span class="emphasis">
      <em>
       (Obráti sa ku Pribinovi.)
      </em>
     </span>
     Budem sa modliť a v modlitbách svojich
            neprestanem vzdávať Bohu vďaku za tvoju šľachetnosť.
    </p>
    <p>
     <span class="emphasis">
      <em>
       (Stremeň hladká Milenu po vlasoch.)
      </em>
     </span>
    </p>
    <p>
     PRIBINA: Nechajte nás samých!
    </p>
    <p>
     MILENA: Prichystám hostinu nad hostiny. Koceľ, poď…
    </p>
    <p>
     <span class="emphasis">
      <em>
       (Okrem vojakov a Stremeňa všetci odídu.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580182">
        </a>
        Výstup 10.
       </h2>
      </div>
     </div>
    </div>
    <p>
     <span class="emphasis">
      <em>
       Pribina, Stremeň a vojaci.
      </em>
     </span>
    </p>
    <p>
    </p>
    <p>
     PRIBINA
     <span class="emphasis">
      <em>
       (po hodnej pomlke):
      </em>
     </span>
     Hovor!
    </p>
    <p>
     STREMEŇ: Prinášam veľmi dôležité zprávy.
    </p>
    <p>
     PRIBINA: Počúvam ťa.
    </p>
    <p>
     STREMEŇ: Sú veľmi dôverné.
     <span class="emphasis">
      <em>
       (Hľadí na vojakov, pohľadom naznačuje, že ich
               prítomnosť mu je nežiadúca.)
      </em>
     </span>
    </p>
    <p>
     PRIBINA
     <span class="emphasis">
      <em>
       (pochopí. Vojakom):
      </em>
     </span>
     Doneste medoviny.
    </p>
    <p>
     STREMEŇ
     <span class="emphasis">
      <em>
       (prikývne, je rád).
      </em>
     </span>
    </p>
    <p>
     VOJACI
     <span class="emphasis">
      <em>
       (odídu).
      </em>
     </span>
    </p>
    <p>
     STREMEŇ: Počúvam, staviaš kláštory a kostoly.
    </p>
    <p>
     PRIBINA: Hej.
    </p>
    <p>
     STREMEŇ: I my staviame.
    </p>
    <p>
     PRIBINA: A čo kríž… Víťazí?
    </p>
    <p>
     STREMEŇ: Víťazí.
    </p>
    <p>
     PRIBINA: A Svätoslav?
    </p>
    <p>
     STREMEŇ: Dávno odišiel od nás. Niet po ňom slychu.
    </p>
    <p>
     PRIBINA: Pohan.
    </p>
    <p>
     <span class="emphasis">
      <em>
       (Vojak príde, prinesie na tácni v štýlových drevených čašiach medovinu.
               Zastane medzi Pribinom a Stremeňom, čaká.)
      </em>
     </span>
    </p>
    <p>
     PRIBINA: Napi sa.
    </p>
    <p>
     STREMEŇ
     <span class="emphasis">
      <em>
       (berie čašu, ale až potom, keď ju vzal Pribina):
      </em>
     </span>
     Na
            tvoje zdravie.
    </p>
    <p>
     PRIBINA: Na zdravie.
    </p>
    <p>
     VOJAK
     <span class="emphasis">
      <em>
       (keď Pribina a Stremeň sa napili, položili čaše na tácňu,
               odíde).
      </em>
     </span>
    </p>
    <p>
     STREMEŇ: A teraz budem hovoriť otvorene.
    </p>
    <p>
     PRIBINA: Rozprávaj.
    </p>
    <p>
     STREMEŇ: Nitru nosíš v srdci, a ak budeš múdry, môže ti byť cesta na ňu kvietím
            vysypaná. I to verím, že ti budúcnosť ľudu leží na srdci.
    </p>
    <p>
     PRIBINA: Hovor jasnejšie!
    </p>
    <p>
     STREMEŇ: Príkaz, s ktorým prichádzam na Blatno, zneje: Pribina nech popretŕha styky
            so Soľnohradom a Reznom. Rastislav a Svätopluk chcú odpútať život slovenských plemien od
            priazne a pomoci cudzincov.
    </p>
    <p>
     PRIBINA
     <span class="emphasis">
      <em>
       (čoraz bojovnejší; dej má rýchly spád):
      </em>
     </span>
     Odpútať sa od
            tých, čo naše kraje posvätili svetlom kresťanskej viery?
    </p>
    <p>
     STREMEŇ: Prinášajú kresťanstvo, ale berú poplatky.
    </p>
    <p>
     PRIBINA: Správne. Berú, čo im právom patrí. Služby nemôžeme požadovať od nich
            zadarmo. I keby brali poplatky sto ráz väčšie, nebudú veľké, ak bude v Panónii vládnuť
            Kristus.
    </p>
    <p>
     STREMEŇ: Čokoľvek zaplatíme cudzincom, je na škodu vlastného plemena.
    </p>
    <p>
     PRIBINA: Mohutnieme s nimi.
    </p>
    <p>
     STREMEŇ: Ohavné je mať pána nad sebou. Rastislav narádza vybudovať taký stav, aby sme
            si vo všetkom sami vystačili. Chce vybudovať spravodlivosť v našej slovenskej, alebo ak
            tak chceš, v našej moravskej domovine.
    </p>
    <p>
     PRIBINA: Niet na svete spravodlivosti! Je len právo silnejšieho. A dobre je byť so
            silnými v priateľstve. Cudzinci nám môžu byť len na osoh.
    </p>
    <p>
     STREMEŇ: Nasadia medzi nás cudzoť, ktorá sa rozrastie ako plevel, a za to len teba
            budú budúce pokolenia preklínať.
     <span class="emphasis">
      <em>
       (Utkvie pohľadom na meči, prezerá
               ho.)
      </em>
     </span>
    </p>
    <p>
     PRIBINA: Moja cesta je správna. Krista chcem mať v krajine!
    </p>
    <p>
     STREMEŇ
     <span class="emphasis">
      <em>
       (cynicky):
      </em>
     </span>
     Tvoja cesta je správna… Hm…
     <span class="emphasis">
      <em>
       (Celkom
               to vyspieva.)
      </em>
     </span>
     Tvoja cesta je správna…
    </p>
    <p>
     PRIBINA: Prečo sa tak dívaš na svoj meč?
    </p>
    <p>
     STREMEŇ: Neviem sa v ňom dosť nakochať. Tvoji vojaci mi ho odpásali a teraz, keď si
            mi ho vrátil, vidím, aká vzácna vec je meč pre vojvodu.
     <span class="emphasis">
      <em>
       (Pomlka, rezignovane
               spustí ruky.)
      </em>
     </span>
     Keby sme sa boli dohodli, mohla byť medzi nami láska.
    </p>
    <p>
     PRIBINA: Láska u vás? Neminie deň, aby som nepočul, že sa hryziete medzi sebou. Akože
            chcete nažívať v láske, keď bojujete proti jej šíriteľom? Čo vlastne chce Rastislav?
    </p>
    <p>
     STREMEŇ: Aby si Panóniu pevnejšie pripútal k Devínu! Vydaj ju pod jeho ochranu.
    </p>
    <p>
     PRIBINA
     <span class="emphasis">
      <em>
       (drsne):
      </em>
     </span>
     Taák?!
    </p>
    <p>
     STREMEŇ: Áno. Tak.
    </p>
    <p>
     PRIBINA: Len pred chvíľou som ťa vzal na milosť.
    </p>
    <p>
     STREMEŇ: Prišiel som si ťa získať po dobrom. Priatelia sa ľahko dohodnú. Pribina! Sme
            pevne rozhodnutí uplatniť našu vôľu. Kiež by ťa oslnila štátnická múdrosť Rastislavova!
    </p>
    <p>
     PRIBINA: Už si dopovedal?
    </p>
    <p>
     STREMEŇ: Áno. A chcem tvoju jasnú odpoveď.
    </p>
    <p>
     PRIBINA
     <span class="emphasis">
      <em>
       (po pauze pevne rozhodnutý):
      </em>
     </span>
     Odmietam.
    </p>
    <p>
     STREMEŇ: Lepšie by nám bolo ostať pohanmi, ako poslúchať cudzích!
    </p>
    <p>
     PRIBINA: Nesmysel. Zničia nás.
     <span class="emphasis">
      <em>
       (Stupňuje.)
      </em>
     </span>
     Či ste slepí, ľudia?!
            Som zodpovedný za život všetkého tunajšieho ľudu.
    </p>
    <p>
     STREMEŇ: Ľud bude zachovaný.
    </p>
    <p>
     PRIBINA: Nestrpia nás medzi sebou kresťania.
    </p>
    <p>
     STREMEŇ
     <span class="emphasis">
      <em>
       (začína byť prudko útočný):
      </em>
     </span>
     Ak nepristaneš…
    </p>
    <p>
     PRIBINA
     <span class="emphasis">
      <em>
       (udivený, ale opanuje sa):
      </em>
     </span>
     Ak nepristanem?
    </p>
    <p>
     STREMEŇ: Prinútim ťa!
    </p>
    <p>
     PRIBINA: Stremeň!
    </p>
    <p>
     STREMEŇ: Zaklínam ťa, knieža, rozmysli všetko dobre. Mal som ťa rád. I vtedy, keď som
            ťa nenávidel. Lebo nenávidel som len tvoje poblúdenie. Teraz je najvhodnejší čas striasť
            sa Frankov, lebo sú slabí.
    </p>
    <p>
     PRIBINA: S nimi som začal, s nimi budem i pokračovať.
    </p>
    <p>
     STREMEŇ: Nesmieš nám byť na prekážku.
    </p>
    <p>
     PRIBINA: Ja vám?
    </p>
    <p>
     STREMEŇ: Vystríham ťa, knieža! Z našej roboty nesmú sa obohacovať cudzí, keď nie je
            potrebné, aby sme boli žobračou. Som už starý, ale ešte naveky dosť silný splniť všetko,
            na čo som sa pred Rastislavom podobral.
    </p>
    <p>
     PRIBINA: Dosť! Skončili sme!
    </p>
    <p>
     STREMEŇ: Ak nepristaneš…
    </p>
    <p>
     PRIBINA: Ty mi vyhrážaš?
     <span class="emphasis">
      <em>
       (Udrie na gong.)
      </em>
     </span>
     Vrhnem ťa znovu do
            najtemnejšej temnice. Dám ťa roztrhať psom a hodím ťa im napospas!
    </p>
    <p>
     STREMEŇ: Teraz už nie, lebo…
    </p>
    <p>
     PRIBINA
     <span class="emphasis">
      <em>
       (zúri):
      </em>
     </span>
     Mlč!
    </p>
    <p>
     STREMEŇ: … zahynieš!
     <span class="emphasis">
      <em>
       (V tej chvíli mu vrazí do srdca dýku, ktorú obratne
               vytiahol zpoza opaska.)
      </em>
     </span>
    </p>
    <p>
     PRIBINA
     <span class="emphasis">
      <em>
       (potočí sa, padá do kresla, ale nič to, ak umiera na schodíkoch
               pred trónom. Keď padá):
      </em>
     </span>
     Podliak…
     <span class="emphasis">
      <em>
       (Ťažko dýcha.)
      </em>
     </span>
     A ja
            som ti už začínal veriť…
    </p>
    <p>
     STREMEŇ
     <span class="emphasis">
      <em>
       (najprv sa zarazí, cúvne, ale hneď nadobúda rovnováhu. Ruku s dýkou
               drží ešte vystretú):
      </em>
     </span>
     Odpusť, knieža… Ale bolo to nevyhnutné, aby sa národ
            zachoval čistý.
     <span class="emphasis">
      <em>
       (Najprv mu vypadne z ruky dýka, potom i ruka
               ovisne.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580683">
        </a>
        Výstup 11.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Milena, Koceľ, Valtuc a dvaja vojaci.
      </em>
     </span>
    </p>
    <p>
    </p>
    <p>
     MILENA
     <span class="emphasis">
      <em>
       (vojde práve vtedy, keď Stremeňova dýka padla na zem, prichádza
               veselá, uberá sa rovno ku Pribinovi, ktorému chcela povedať niečo
               radostného):
      </em>
     </span>
     Knieža…
     <span class="emphasis">
      <em>
       (Vtom zbadá, čo sa stalo, zmeravie, s
               vystretými rukami cúva, ľaká sa otca.)
      </em>
     </span>
     Otec… Otec! Ty si zabil Pribinu…
    </p>
    <p>
     STREMEŇ
     <span class="emphasis">
      <em>
       (stojí ako stĺp):
      </em>
     </span>
     Lebo mŕtvy bude hrdinom a neuškodí
            svojmu rodu!
    </p>
    <p>
     MILENA: Otec!
    </p>
    <p>
     STREMEŇ
     <span class="emphasis">
      <em>
       (nezáleží mu na Milene, hovorí, ako by oznamoval veľké
               proroctvo):
      </em>
     </span>
     Zachránil som ľud panónsky, aby i v budúcnosti mohol žiť vo
            svojej reči a podľa svojej vôle!
    </p>
    <p>
     MILENA: Otec…
     <span class="emphasis">
      <em>
       (Klesne v plači, tacká sa von.)
      </em>
     </span>
    </p>
    <p>
     VALTUC
     <span class="emphasis">
      <em>
       (prichodí, zarazí sa, prudko):
      </em>
     </span>
     Ajhľa, pohan! Vlk v koži
            baránka…
     <span class="emphasis">
      <em>
       (Udrie na gong.)
      </em>
     </span>
    </p>
    <p>
     MILENA
     <span class="emphasis">
      <em>
       (za scénou pokračuje v slovách, ktoré začala prednášať už na
               javisku):
      </em>
     </span>
     Môj otec zabil Pribinu… Plač, ó, ľude panónsky… moravský vladyka
            Stremeň prebodol srdce nášho drahého Pribinu…
    </p>
    <p>
     KOCEĽ
     <span class="emphasis">
      <em>
       (medzitým vošiel, keď vidí, čo sa stalo, ponáhľa sa k otcovi, kľakne
               si pred ním, nevšíma si veci, čo sa okolo neho dejú):
      </em>
     </span>
     Otec, otec…
    </p>
    <p>
     <span class="emphasis">
      <em>
       (Vojaci prišli skoro súčasne s Koceľom, zarazení stoja ako
               zdrevenení.)
      </em>
     </span>
    </p>
    <p>
     VALTUC: Do želiez podliaka! Do želiez! Strážte ho! Bite ho! Mučte ho…
    </p>
    <p>
     <span class="emphasis">
      <em>
       (Vojaci chytia sa toho, so Stremeňom nakladajú drsne, vyvádzajú ho, medzitým
               dej pokračuje.)
      </em>
     </span>
    </p>
    <p>
     PRIBINA
     <span class="emphasis">
      <em>
       (trochu nadvihne hlavu, tažko mu hovoriť. Veľké pauzy):
      </em>
     </span>
     Koceľ… Pokračuj… Priveď si kňazov… Prísnych…
    </p>
    <p>
     KOCEĽ: Prisahám ti, otec, že tvoju zástavu ponesiem vysoko a múdrosť, ktorej si ma
            naučil, bude mi fakľou na ceste životom…
    </p>
    <p>
     PRIBINA
     <span class="emphasis">
      <em>
       (ešte väčšmi spomaľuje tempo. Pri hovore chrčí):
      </em>
     </span>
     Tvrdí
            buďte… Kráčajte rovnou cestou a nikdy nezraďte Krista — —
     <span class="emphasis">
      <em>
       (Klesne
               mŕtvy.)
      </em>
     </span>
    </p>
    <p>
     KOCEĽ
     <span class="emphasis">
      <em>
       (nahne sa nad Pribinu, hlasne vzlyká).
      </em>
     </span>
    </p>
    <p>
     VALTUC
     <span class="emphasis">
      <em>
       (kľakne pred trónom, složí ruky, modlí sa polohlasne):
      </em>
     </span>
     Pater noster, qui es in coelis, sanctificetur nomen tuum, adveniat regnum tuum, fiat
            voluntas tua…
    </p>
    <p>
     <span class="emphasis">
      <em>
       (Opona pomaly padá.)
      </em>
     </span>
    </p>
    <p>
    </p>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2580888">
       </a>
       Dejstvo III.
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2580915">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2581017">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2581167">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2581240">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2581309">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2581365">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2581458">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2581537">
        Výstup 8.
       </a>
      </span>
     </dt>
     <dt>
      <span class="sect1">
       <a href="#id2581674">
        Výstup 9.
       </a>
      </span>
     </dt>
     <dt>
      <span class="sect1">
       <a href="#id2581781">
        Výstup 10.
       </a>
      </span>
     </dt>
     <dt>
      <span class="sect1">
       <a href="#id2581974">
        Výstup 11.
       </a>
      </span>
     </dt>
     <dt>
      <span class="sect1">
       <a href="#id2582024">
        Výstup 12.
       </a>
      </span>
     </dt>
     <dt>
      <span class="sect1">
       <a href="#id2582121">
        Výstup 13.
       </a>
      </span>
     </dt>
     <dt>
      <span class="sect1">
       <a href="#id2582185">
        Výstup 14.
       </a>
      </span>
     </dt>
     <dt>
      <span class="sect1">
       <a href="#id2582284">
        Výstup 15.
       </a>
      </span>
     </dt>
     <dt>
      <span class="sect1">
       <a href="#id2582323">
        Výstup 16.
       </a>
      </span>
     </dt>
     <dt>
      <span class="sect1">
       <a href="#id2582889">
        Výstup 17.
       </a>
      </span>
     </dt>
     <dt>
      <span class="sect1">
       <a href="#id2583101">
        Výstup 18.
       </a>
      </span>
     </dt>
     <dt>
      <span class="sect1">
       <a href="#id2583287">
        Výstup 19.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      Tá istá sieň ako v druhom dejstve. Odchýlky sú potrebné iba v detailoch. Ide len
            o prípadné doplnenie nábytku, o jeho premiestenie a pod. Hra sama však nijakých zmien
            nevyžaduje. Nad javiskom je letopočet 863.
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580915">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Koceľ, Valtuc, Žilic.
      </em>
     </span>
    </p>
    <p>
     <span class="emphasis">
      <em>
       (Koceľ sedí na tróne. Je súd. Pri dvíhaní opony sa v deji vlastne už
               pokračuje, čo treba režijne naznačiť.)
      </em>
     </span>
    </p>
    <p>
    </p>
    <p>
     KOCEĽ: Kto je ďalší?
    </p>
    <p>
     ŽILIC: Vladyka Stremeň.
    </p>
    <p>
     KOCEĽ: Väzniť ešte! Nasledujúci.
    </p>
    <p>
     VALTUC: Naveky tak hovoríš.
    </p>
    <p>
     ŽILIC: Raz i tak bude treba nad ním vyniesť súd.
    </p>
    <p>
     VALTUC: Ľud chce vedieť, ako naložíš s vrahom svojho otca. Dožaduje sa toho právom,
            keď ho vedieš proti Moravcom do boja. I tým si chybil, knieža, že v čase smútku za
            Pribinom šiel si sa radiť s Rastislavom o bludárskych kňazoch.
    </p>
    <p>
     KOCEĽ: Ty, Valtuc, nie si naša krv, ty tomu neporozumieš nikdy.
    </p>
    <p>
     ŽILIC: Predviesť?
    </p>
    <p>
     KOCEĽ
     <span class="emphasis">
      <em>
       (premôže sa):
      </em>
     </span>
     Nuž nech príde.
    </p>
    <p>
     ŽILIC
     <span class="emphasis">
      <em>
       (odíde).
      </em>
     </span>
    </p>
    <p>
     KOCEĽ
     <span class="emphasis">
      <em>
       (pokračuje):
      </em>
     </span>
     Raz i tak sa musí predrať cez hrdlo to hrozné
            slovo…
    </p>
    <p>
     VALTUC: Keď ho vyslovíš, spadne ti so srdca ťažký balvan. Budeš mať pokoj.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581017">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Žilic, Stremeň a dvaja vojaci.
      </em>
     </span>
    </p>
    <p>
     <span class="emphasis">
      <em>
       (Stremeň prichádza v okovách. Za ním dvaja vojaci. Stremeň zastane pred
               Koceľom, vojaci niekoľko krokov za ním — stoja v pozore. Žilic stojí pred trónom
               vedľa Valtuca.)
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (ani na Stremeňa nepozrie):
      </em>
     </span>
     Žilic, povedz žalobu.
    </p>
    <p>
     ŽILIC: Moravský vladyka Stremeň votrel sa úlisne na hrad blatniansky, podludne si
            získal dôveru kniežaťa Pribinu a zákerne ho zabil, prekolúc ho dýkou.
    </p>
    <p>
     VALTUC: Žaloba je jasná.
    </p>
    <p>
     KOCEĽ: Celkom jasná…
    </p>
    <p>
     VALTUC: Taký nech je i tvoj rozsudok.
    </p>
    <p>
     KOCEĽ: Počul si, Stremeň?
    </p>
    <p>
     <span class="emphasis">
      <em>
       (Stremeň pohľad upretý na zem, mlčí.)
      </em>
     </span>
    </p>
    <p>
     KOCEĽ: Prečo si to urobil?
    </p>
    <p>
     STREMEŇ
     <span class="emphasis">
      <em>
       (ako človek, ktorý je vyrovnaný so životom):
      </em>
     </span>
     Pribina
            nechcel pristúpiť na Rastislavove podmienky. Zabil som ho.
    </p>
    <p>
     KOCEĽ: To vystalo od teba…
    </p>
    <p>
     STREMEŇ: Súď ma.
    </p>
    <p>
     VALTUC: Oko za oko!
    </p>
    <p>
     KOCEĽ: Áno. Oko za oko. Život za život.
     <span class="emphasis">
      <em>
       (Náhle tvrdo.)
      </em>
     </span>
     Na klát!
    </p>
    <p>
     STREMEŇ
     <span class="emphasis">
      <em>
       (trochu ním hegne, ale premôže sa, je pokojný).
      </em>
     </span>
    </p>
    <p>
     VALTUC: Keď sa ľud dozvie o tvojom rozhodnutí, knieža, bude ťa požehnávať. Slzy v
            očiach mu ani čas nevysušil.
    </p>
    <p>
     KOCEĽ: Aká je tvoja ostatná žiadosť?
    </p>
    <p>
     STREMEŇ: S Milenou sa rozlúčiť.
    </p>
    <p>
     KOCEĽ: Nech príde.
    </p>
    <p>
     <span class="emphasis">
      <em>
       (Stremeň ďakuje tým, že sa trochu ukloní. Žilic odíde.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581167">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí bez Žilica.
      </em>
     </span>
    </p>
    <p>
    </p>
    <p>
     STREMEŇ
     <span class="emphasis">
      <em>
       (pozoruje Koceľa, ako by ho chcel svojimi slovami
               uspokojiť):
      </em>
     </span>
     A keď idem na smrť, i teba prosím, Koceľ, odpusť mi. Pribina
            musel umrieť. On svojou smrťou vykúpil teba, mňa i nás všetkých…
    </p>
    <p>
     VALTUC: Nie sme žiadostiví tvojich pokryteckých bľabotaní!
    </p>
    <p>
     STREMEŇ: Na tebe mi najmenej záleží.
    </p>
    <p>
     VALTUC: Ani o teba nestojím.
    </p>
    <p>
     STREMEŇ: Nedovolávam sa milosti. Za myšlienku umrieť i bolo i bude naveky cťou!
    </p>
    <p>
     VALTUC
     <span class="emphasis">
      <em>
       (posmešne nesie tón):
      </em>
     </span>
     Ó… Mal by si sa radšej modliť!
    </p>
    <p>
     STREMEŇ: Nepotrebujem modlitby.
    </p>
    <p>
     VALTUC: Veď, veď… Do pekla trafíš i bez nej.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581240">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Milena.
      </em>
     </span>
    </p>
    <p>
    </p>
    <p>
     MILENA
     <span class="emphasis">
      <em>
       (príde, ide rovno ku Koceľovi, nezbadá Stremeňa):
      </em>
     </span>
     Volal
            si ma, knieža?
    </p>
    <p>
     KOCEĽ
     <span class="emphasis">
      <em>
       (dlho hľadí na Milenu, ľutuje ju):
      </em>
     </span>
     Rozlúčte sa…
    </p>
    <p>
     MILENA
     <span class="emphasis">
      <em>
       (obzrie sa, zbadá otca, zhíkne).
      </em>
     </span>
    </p>
    <p>
     STREMEŇ: Dieťa moje nešťastné…
    </p>
    <p>
     MILENA
     <span class="emphasis">
      <em>
       (padne Stremeňovi do náručia):
      </em>
     </span>
     Otec môj drahý…
    </p>
    <p>
     STREMEŇ
     <span class="emphasis">
      <em>
       (privinie Milenu k sebe, hladká ju po vlasoch, pre
               seba):
      </em>
     </span>
     Dieťa moje úbohé…
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581309">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, posol.
      </em>
     </span>
    </p>
    <p>
     <span class="emphasis">
      <em>
       (Posol príde. Stojí pri dverách).
      </em>
     </span>
    </p>
    <p>
    </p>
    <p>
     KOCEĽ: Čo nesieš?
    </p>
    <p>
     POSOL: Vojsko už nastúpilo do pochodu na Devín a čaká na tvoje rozkazy.
    </p>
    <p>
     KOCEĽ: Dobre.
     <span class="emphasis">
      <em>
       (Dá poslovi pokyn, že môže odísť.)
      </em>
     </span>
    </p>
    <p>
     <span class="emphasis">
      <em>
       (Posol odíde. Koceľ vstane, poobzerá sa, potom ráznym krokom odíde. Valtuc ide
               za ním.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581365">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Stremeň, Milena a vojaci.
      </em>
     </span>
    </p>
    <p>
    </p>
    <p>
     MILENA
     <span class="emphasis">
      <em>
       (ešte stále pritúlená ku Stremeňovi):
      </em>
     </span>
     Poprosím Koceľa,
            aby sa zľutoval. Je dobrý človek. Má zlaté srdce. Rana nad smrťou kniežaťa sa už
            zahojila, pretrpeli sme bolesť. Nech neprivoláva nové…
    </p>
    <p>
     STREMEŇ: Nepros, Milena. Pribinova smrť bola na osoh, moja nebude na škodu.
    </p>
    <p>
     MILENA: Toľko nešťastia…
    </p>
    <p>
     STREMEŇ: Nešťastie je v nás. Je v terajších búrlivých časoch.
    </p>
    <p>
     MILENA: Svoji sme a ako sa odcudzujeme druh druhovi… Otec, či nebudeme nikdy nažívať
            v láske?
    </p>
    <p>
     STREMEŇ: Raz všetci pochopíte, že moja obeť nebola daromná. Otvoria sa vám oči a
            uvidíte cestu, o ktorej som vám prišiel kázať na Blatno. O to pros Koceľa, aby túto
            cestu hľadal, a ty mu pomáhaj!
    </p>
    <p>
     MILENA: Zmárnia ťa potupnou smrťou…
    </p>
    <p>
     STREMEŇ: Väčšia potupa by bola žiť v jarme, do ktorého hnal svoj ľud ľahkoverný
            Pribina.
    </p>
    <p>
     MILENA: Bol dobrý. Bol múdry. Zveľadil národ.
    </p>
    <p>
     STREMEŇ: Áno, dieťa moje. Pribina bol veľký človek. Ale bol i malý, lebo sa veľmi
            zaviazal slúžiť.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581458">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Koceľ, Valtuc, Žilic.
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (prichádza, medzitým hovorí, na Stremeňa zabudol):
      </em>
     </span>
     Vojsko
            je pripravené, môžeme sa pohnúť!
     <span class="emphasis">
      <em>
       (Zbadá Stremeňa.)
      </em>
     </span>
     Odveďte ho do
            komory smrti.
    </p>
    <p>
     MILENA
     <span class="emphasis">
      <em>
       (vytrhne sa zo Stremeňovho objatia, vystiera ruky oproti
               Koceľovi):
      </em>
     </span>
     Koceľ, pre milosrdenstvo božie…
    </p>
    <p>
     VALTUC
     <span class="emphasis">
      <em>
       (ujme sa Mileny):
      </em>
     </span>
     Milena, Bohu bude milšie, keď teraz
            kľakneš pred ním na kolená a keď ho budeš prosiť, aby prijal na milosť veľkého
            hriešnika.
     <span class="emphasis">
      <em>
       (Chce ju odviesť.)
      </em>
     </span>
    </p>
    <p>
     <span class="emphasis">
      <em>
       (Vojaci odvádzajú Stremeňa.)
      </em>
     </span>
    </p>
    <p>
     MILENA
     <span class="emphasis">
      <em>
       (zápasí, i šla by, i vracia sa.):
      </em>
     </span>
     Otec, drahý môj otec.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581537">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Koceľ, Žilic.
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (stojí na stupňoch pred trónom, hľadí za odchádzajúcimi, trochu sa
               uspokojí):
      </em>
     </span>
     Žilic!
    </p>
    <p>
     ŽILIC: Na rozkaz!
    </p>
    <p>
     KOCEĽ: Na bulharské hranice poslať poslov. Rozpolteným ľuďom, ako sú Bulhari, nemožno
            dôverovať. Všade zdvojnásobiť stráže. Na poludní musí byť pokoj, kým sa nevrátime z
            Moravy a kým si nespravíme doma poriadok.
    </p>
    <p>
     ŽILIC: Rozumiem, knieža.
    </p>
    <p>
     KOCEĽ: Druhé posolstvo ešte dnes na najlepších koňoch ku kráľovi. Ruším dohodu s
            Rastislavom o kňazoch z Carihradu. Čas sa míňa, a oni nechodia.
    </p>
    <p>
     ŽILIC: Rastislav ťa iste chcel len oslepiť, keď ti ponúkal službu horlivých kňazov.
            Za rok mohol splniť slovo.
    </p>
    <p>
     KOCEĽ: Ťažko mi bolo udusiť v sebe bolesť, keď mi zavraždili otca, ale preglgol som
            všetko, lebo Rastislav ma uisťoval, že ide o dobro nás všetkých. Nebolo požehnania na
            mojej veľkodušnosti. Nech je teda všetko po starom.
    </p>
    <p>
     ŽILIC: Do Rezna pôjde Tvrdohlav.
    </p>
    <p>
     KOCEĽ: Dobre. Tvrdohlav je dobrý jazdec.
    </p>
    <p>
     ŽILIC: Je výrečný a spôsobný.
    </p>
    <p>
     KOCEĽ: Keď prekročíme Dunaj, kráľovské vojsko nech udrie na Devín.
    </p>
    <p>
     ŽILIC: Na rozkaz.
    </p>
    <p>
     KOCEĽ: A čo je s pohanským žrecom?
    </p>
    <p>
     ŽILIC: Už dlho bol pokoj, teraz zasa mátoží. A iste má pomocníkov i medzi naším
            ľudom, lebo vojsko prekutalo celé okolie, a nikde ho nenašlo.
    </p>
    <p>
     <span class="emphasis">
      <em>
       (Zpoza kulís ozve sa huk, ktorého chvíľu pribúda.)
      </em>
     </span>
    </p>
    <p>
     KOCEĽ: Vyslať ešte raz toľko vojska! A vyhlásiť, kto bude pohanovi pomáhať, alebo ho
            ukrývať, príde o hlavu!
     <span class="emphasis">
      <em>
       (Povšimne si huk, strhne sa.)
      </em>
     </span>
     Čo to?
    </p>
    <p>
     ŽILIC
     <span class="emphasis">
      <em>
       (on už prv počul huk, nakukol von oblokom):
      </em>
     </span>
     Priviedli
            zajatých.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581674">
        </a>
        Výstup 9.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, posol.
      </em>
     </span>
    </p>
    <p>
    </p>
    <p>
     POSOL
     <span class="emphasis">
      <em>
       (príde s chvatom, hlási):
      </em>
     </span>
     Oznamujem, knieža, vojaci
            chytili pohanského žreca a všetkých, ktorí ho pred našimi vojakmi skrývali.
    </p>
    <p>
     KOCEĽ: Predviesť!
    </p>
    <p>
     POSOL: Však, milosť, knieža. Nekarhaj naše stráže, žrec využil zmätok a ušiel.
    </p>
    <p>
     KOCEĽ: Čo?
    </p>
    <p>
     POSOL: Nemôže byť ďaleko, len tu na hrade sa skrýva. Brány sú strážené.
    </p>
    <p>
     KOCEĽ
     <span class="emphasis">
      <em>
       (ide prudko k obloku, volá na nádvorie):
      </em>
     </span>
     Priveďte mi ho!
            Živého alebo mŕtveho!
    </p>
    <p>
     <span class="emphasis">
      <em>
       (Za scénou poplach, huku pribúda.)
      </em>
     </span>
    </p>
    <p>
     ŽILIC
     <span class="emphasis">
      <em>
       (tiež volá cez oblok):
      </em>
     </span>
     Zavrieť brány, aby neušiel.
     <span class="emphasis">
      <em>
       (Odchádza.)
      </em>
     </span>
    </p>
    <p>
     KOCEĽ: Hľadať! Hľadať! Hľadať!
    </p>
    <p>
     <span class="emphasis">
      <em>
       (Posol odchádza bez slova za Žilicom. Svätoslav sa zjaví v izbe pri dverách, v
               ruke sa mu mihne dýka, ktorú potom skrýva za pásom.)
      </em>
     </span>
    </p>
    <p>
     KOCEĽ
     <span class="emphasis">
      <em>
       (volá za odchádzajúcimi):
      </em>
     </span>
     Kto ho privedie, toho osobne
            odmením.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581781">
        </a>
        Výstup 10.
       </h2>
      </div>
     </div>
    </div>
    <p>
     <span class="emphasis">
      <em>
       Koceľ, Svätoslav, neskoršie Žilic a vojaci.
      </em>
     </span>
    </p>
    <p>
    </p>
    <p>
     SVÄTOSLAV: Tú odmenu si môžeš ušetriť, Koceľ. Tu som.
    </p>
    <p>
     KOCEĽ
     <span class="emphasis">
      <em>
       (strhne sa, je úžasne prekvapený, keď poznáva Svätoslava):
      </em>
     </span>
     To ty, Svätoslav?
    </p>
    <p>
     SVÄTOSLAV: Áno.
    </p>
    <p>
     KOCEĽ: Neslýchané! Vy, ľudia z Nitry, sa naozaj staráte, aby sme na svoju domovinu
            nezabudli.
    </p>
    <p>
     SVÄTOSLAV: My všetci patríme na slovenskú Moravu. Od Brna po Hron a po Tisu.
     <span class="emphasis">
      <em>
       (Spraví krok dopredu.)
      </em>
     </span>
    </p>
    <p>
     KOCEĽ: Prišiel si sem kriesiť pohanských bohov?
    </p>
    <p>
     SVÄTOSLAV: Ich netreba kriesiť. Oni žijú v srdciach ľudu.
    </p>
    <p>
     KOCEĽ
     <span class="emphasis">
      <em>
       (ide bližšie ku Svätoslavovi):
      </em>
     </span>
     Znesväcuješ svätý kríž.
    </p>
    <p>
     SVÄTOSLAV: Kríž pre pohana nie je svätý.
    </p>
    <p>
     KOCEĽ
     <span class="emphasis">
      <em>
       (s odporom):
      </em>
     </span>
     Odpoviem ti na kláte, ako Stremeňovi.
    </p>
    <p>
     SVÄTOSLAV: Ó, to česť pre mňa.
    </p>
    <p>
     KOCEĽ: Podlé duše ste!
    </p>
    <p>
     SVÄTOSLAV
     <span class="emphasis">
      <em>
       (podíde celkom ku Koceľovi, robí posledný zúfalý pokus získať
               ho):
      </em>
     </span>
     Pribina odvrátil tvár od svojeti. Nazdali sme sa, že aspoň ty vytrváš
            na našej strane. Pochop, čo by z toho vzišlo pre nás, keby si sa pridal k nám, ku
            svojeti. Budeme svoji a bude pokoj.
    </p>
    <p>
     KOCEĽ
     <span class="emphasis">
      <em>
       (hádže slová ako iskry Svätoslavovi rovno do očú):
      </em>
     </span>
     Bude
            pokoj!
     <span class="emphasis">
      <em>
       (Prudko sa obráti, ide k trónu, udrie na gong, keď dokončil predošlú
               vetu.)
      </em>
     </span>
     Keď odstránim také zmije, ako si ty!
    </p>
    <p>
     SVÄTOSLAV: Ale až potom, keď ani teba nebude.
     <span class="emphasis">
      <em>
       (Vrhne sa s dýkou na Koceľa,
               chce ho bodnúť odzadu, Koceľ po údere na gong sa prudko obrátil a stihol ešte
               zachytiť vystretú ruku s dýkou. Z ruky najprv vypadne dýka, potom ju Koceľ prudko
               srazí. Zápas treba dramaticky dôkladne vystupňovať. Svätoslav pokorený zatrpknuto a s
               odporom.)
      </em>
     </span>
     Si ešte horší ako tvoj otec.
    </p>
    <p>
     KOCEĽ: Zbabelci! Odpravili ste mi otca, a teraz vám i ja stojím v ceste. Ale zmýlili
            ste sa!
    </p>
    <p>
     ŽILIC
     <span class="emphasis">
      <em>
       (medzitým prišiel, udivený stojí pri dverách, zachytil Koceľove
               slová):
      </em>
     </span>
     Ako naložiť so zajatým?
    </p>
    <p>
     KOCEĽ: Pôjde s nami!
    </p>
    <p>
     <span class="emphasis">
      <em>
       (Vojaci vojdú, odvádzajú Svätoslava).
      </em>
     </span>
    </p>
    <p>
     KOCEĽ
     <span class="emphasis">
      <em>
       (pokračuje):
      </em>
     </span>
     Na hraniciach ho priviazať spútaného na koňa
            a poslať do tábora tých, medzi ktorých patrí.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581974">
        </a>
        Výstup 11.
       </h2>
      </div>
     </div>
    </div>
    <p>
     <span class="emphasis">
      <em>
       Koceľ, Žilic.
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (prudko obráti reč, je tvrdý):
      </em>
     </span>
     Kedy môžeme vyraziť?
    </p>
    <p>
     ŽILIC: Hneď. Všetko je pripravené.
    </p>
    <p>
     KOCEĽ: Vojsku budem veliť osobne. So Stremeňovou popravou počkať. Bude súčiastkou
            osláv na počesť víťazov.
    </p>
    <p>
     <span class="emphasis">
      <em>
       (Žilic odíde. Koceľ na chvíľu ostáva na scéne sám, rozčúlený sa
               prechádza.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582024">
        </a>
        Výstup 12.
       </h2>
      </div>
     </div>
    </div>
    <p>
     <span class="emphasis">
      <em>
       Koceľ, Valtuc, Milena.
      </em>
     </span>
    </p>
    <p>
     <span class="emphasis">
      <em>
       (Valtuc privádza Milenu. Milena vlečie sa popri ňom, ešte vždy je pod dojmom
               súdu nad svojím otcom.)
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (pri chôdzi Valtuc a Milena mu zastali cestu. Keď zbadá Milenu,
               spamätá sa, teplejšie):
      </em>
     </span>
     Milena, ideme do boja. Porúčam ťa na živého Boha.
     <span class="emphasis">
      <em>
       (Objíme ju.)
      </em>
     </span>
    </p>
    <p>
     MILENA: Už odchádzaš?
    </p>
    <p>
     KOCEĽ: Áno.
     <span class="emphasis">
      <em>
       (Obráti sa k Valtucovi, ktorý mu stojí po druhej
               strane.)
      </em>
     </span>
     Požehnaj nás, otče, a modli sa za víťazstvo našich zbraní.
    </p>
    <p>
     <span class="emphasis">
      <em>
       (Milena sa kŕčovite túli ku Koceľovi).
      </em>
     </span>
    </p>
    <p>
     VALTUC: Nech je milé Bohu, čo ideš podnikať, knieža. Požehnávam ťa
     <span class="emphasis">
      <em>
       (robí
               kríž)
      </em>
     </span>
     v mene Otca i Syna i Ducha svätého.
    </p>
    <p>
     MILENA: Keď je už nevyhnutné dvíhať zbraň, bojuj, Koceľ, tak, aby si vybojoval večný
            pokoj pre našu drahú krajinu.
    </p>
    <p>
     KOCEĽ: Dakedy viesť vojnu je čestnejšie, ako žiť v potupnom pokoji.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582121">
        </a>
        Výstup 13.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, posol.
      </em>
     </span>
    </p>
    <p>
    </p>
    <p>
     POSOL
     <span class="emphasis">
      <em>
       (príde pri ostatných slovách Koceľových, hneď hlási):
      </em>
     </span>
     Kňaz, putujúci našou krajinou, prosí o svolenie predstúpiť pred tvoju kniežaciu tvár.
    </p>
    <p>
     KOCEĽ: Náš kňaz?
    </p>
    <p>
     POSOL: Nie náš, ale reč má našu. Ide s ním sprievod.
    </p>
    <p>
     KOCEĽ: Nech vojde.
     <span class="emphasis">
      <em>
       (Sadne si na trón.)
      </em>
     </span>
    </p>
    <p>
     <span class="emphasis">
      <em>
       (Posol odíde.)
      </em>
     </span>
    </p>
    <p>
     <span class="emphasis">
      <em>
       (Všetci okrem Koceľa odídu.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582185">
        </a>
        Výstup 14.
       </h2>
      </div>
     </div>
    </div>
    <p>
     <span class="emphasis">
      <em>
       Koceľ, Konštantín.
      </em>
     </span>
    </p>
    <p>
    </p>
    <p>
     <span class="emphasis">
      <em>
       (Konštantín príde vážnym krokom v mníšskom rúchu, nesie knihu, v druhej ruke
               dvojramenný kríž. Ak je technicky možné, nech príde s Konštantínom i Metod, tiež s
               knihou, a spomínaný sprievod, skladajúci sa aspoň zo 4 — 6 ľudí. Keby to narážalo na
               ťažkosti, stačí, keď sa na scéne zjaví len Konštantín. Keby sa režisér rozhodol pre
               davovú scénu, nech si text primerane upraví.)
      </em>
     </span>
    </p>
    <p>
     KONŠTANTÍN: Božia milosť s tebou, knieža.
    </p>
    <p>
     KOCEĽ: Pokoj s tebou. Kto si, otče?
    </p>
    <p>
     KONŠTANTÍN: Kňaz Konštantín. A volajú ma Filozof.
    </p>
    <p>
     KOCEĽ: Odkiaľ si?
    </p>
    <p>
     KONŠTANTÍN: Zo Solúna.
    </p>
    <p>
     KOCEĽ: Ktorému ľudu kážeš?
    </p>
    <p>
     KONŠTANTÍN: Idem kázať slovienskému ľudu na Devín a Nitru.
    </p>
    <p>
     KOCEĽ: Si z tých, čo mi otca zákerne zavraždili?
     <span class="emphasis">
      <em>
       (Udrie na
               gong.)
      </em>
     </span>
    </p>
    <p>
     KONŠTANTÍN: Divné privítanie, pane.
    </p>
    <p>
     KOCEĽ
     <span class="emphasis">
      <em>
       (hovorí už stojačky):
      </em>
     </span>
     Len zlé mi všetci robíte! I ty, i
            Stremeň, i Svätoslav, i všetci!
    </p>
    <p>
     KONŠTANTÍN: Nepoznám ich.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582284">
        </a>
        Výstup 15.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Žilic.
      </em>
     </span>
    </p>
    <p>
    </p>
    <p>
     ŽILIC
     <span class="emphasis">
      <em>
       (príde):
      </em>
     </span>
     Rozkážeš, knieža?
    </p>
    <p>
     KOCEĽ: Nech privedú Svätoslava a Stremeňa!
    </p>
    <p>
     ŽILIC: Svätoslav je v mučiarni, Stremeňa privedú.
     <span class="emphasis">
      <em>
       (Odíde.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582323">
        </a>
        Výstup 16.
       </h2>
      </div>
     </div>
    </div>
    <p>
     <span class="emphasis">
      <em>
       Koceľ, Konštantín, Stremeň, vojaci.
      </em>
     </span>
    </p>
    <p>
    </p>
    <p>
     KONŠTANTÍN: Prišiel som s pozdravením naším a riekol som ti: Božia milosť s tebou,
            knieža. Slúžim Bohu práve tak ako ty.
    </p>
    <p>
     KOCEĽ: Ale ja mu naozaj slúžim. Telom i dušou.
    </p>
    <p>
     <span class="emphasis">
      <em>
       (Stremeň prichodí, za ním vojaci).
      </em>
     </span>
    </p>
    <p>
     KOCEĽ
     <span class="emphasis">
      <em>
       (ukáže na prichádzajúceho Stremeňa):
      </em>
     </span>
     Poznáš tohoto?
    </p>
    <p>
     KONŠTANTÍN
     <span class="emphasis">
      <em>
       (najprv si ho dôkladne prezrie):
      </em>
     </span>
     Nepoznám.
    </p>
    <p>
     KOCEĽ: Nezapieraj!
     <span class="emphasis">
      <em>
       (Obráti sa ku Stremeňovi.)
      </em>
     </span>
     Stremeň! Kto je
            tento človek?
    </p>
    <p>
     STREMEŇ
     <span class="emphasis">
      <em>
       (keď zmeral Konštantína):
      </em>
     </span>
     Neviem.
    </p>
    <p>
     KOCEĽ: Do temnice!
    </p>
    <p>
     KONŠTANTÍN: Čím som sa previnil, pane?
    </p>
    <p>
     KOCEĽ: Do želiez!
    </p>
    <p>
     <span class="emphasis">
      <em>
       (Vojaci chcú sputnať Konštantína, on zdvihne ruku, pod kúzlom jeho osobnosti
               vojaci náhle ustúpia. Ak je na scéne i sprievod, pokojne sleduje dej, iba v prvom
               momente reaguje na pohyby vojakov.)
      </em>
     </span>
    </p>
    <p>
     KONŠTANTÍN
     <span class="emphasis">
      <em>
       (pokojne):
      </em>
     </span>
     Knihy nesieme slovienskemu národu vôkol
            Devína, Nitry a Blatna. Na dvore je brat môj Metod a náš sprievod.
     <span class="emphasis">
      <em>
       (Ak je
               sprievod na scéne, Konštantín hovorí):
      </em>
     </span>
     Brat môj Metod a náš sprievod
            čakajú len na tvoje vľúdne slovo, aby sme mohli pokračovať v ceste.
    </p>
    <p>
     KOCEĽ: Knihy? Aké?
    </p>
    <p>
     KONŠTANTÍN: Naše — slovienske.
    </p>
    <p>
     KOCEĽ: Mätieš, blázon! Niet takých kníh!
    </p>
    <p>
     KONŠTANTÍN: Sám som ich napísal, aby sloviensky ľud vo svojej reči poznal večné
            pravdy.
    </p>
    <p>
     KOCEĽ: Vo svojej reči — hovoríš?
    </p>
    <p>
     KONŠTANTÍN: Počúvaj…
     <span class="emphasis">
      <em>
       (Náhle reflektor osvetlí postavu Konštantína, ktorý si
               kľakne a odriekava starosloviensky Otčenáš. Pre zvýšenie efektu Konštantín nech začne
               hovoriť, do jeho slov zapadne sborový spev. Sbor spieva na scéne, ak ho niet, nuž za
               scénou. Spev musí vyznieť mohutne.)
      </em>
     </span>
     Otče náš, iže jesi na nebesiech, da
            svjatitsja imja Tvoje, da priidet carstvije Tvoje, da budet volja Tvoja, jako na nebesi
            i na zemlji. Chlieb náš nasuščnyj dažď nam dnes i ostavi nám dolgy naše, jakože i my
            ostavljajem dolžnikom našim, i nevveddi nás vo iskušenije, no izbavi nás ot lukavavo — —
    </p>
    <p>
     <span class="emphasis">
      <em>
       (Keby nebolo možnosti sbor nacvičiť, Otčenáš nech odrieka Konštantín celý, ale
               to len v nevyhnutnom prípade!)
      </em>
     </span>
    </p>
    <p>
     KOCEĽ
     <span class="emphasis">
      <em>
       (keď sa pozvoľna scéna osvetlí, vidieť, že prítomní — i Koceľ — sú
               veľmi dojatí):
      </em>
     </span>
     Pane Bože, naozaj… Naozaj po sloviensky…
    </p>
    <p>
     STREMEŇ
     <span class="emphasis">
      <em>
       (ako v snách):
      </em>
     </span>
     V našej reči…
    </p>
    <p>
     KOCEĽ: Kto si? Odkiaľ si?
    </p>
    <p>
     KONŠTANTÍN: Bolo sa stalo, že prišlo k cisárovi Michalovi posolstvo z Devína, Nitry a
            Blatna…
    </p>
    <p>
     KOCEĽ: To viem. Ale vladyka Michal kňazov neposielal…
    </p>
    <p>
     KONŠTANTÍN: Posolstvo rieklo: Božou milosťou zdraví sme; i prišli k nám učitelia
            mnohí, kresťania z Vlách i z Grécka i z Nemiec, učiac nás rozlične. Ale my, Slovieni,
            prostý ľud sme a nemáme, kto by nás vyučil v pravde a smysel vyložil. Tak teda, vladyka,
            pošli takého muža, ktorý nám vštepí všetku pravdu.
    </p>
    <p>
     KOCEĽ: Takto, áno, takto znelo posolstvo. Ale dlho ste nechodili. Podľa dohody mali
            ste prísť už vlani… Ja som už súdil, že ma Rastislav oklamal. A ty si prišiel…
    </p>
    <p>
     KONŠTANTÍN: Cisár mi hneď riekol: Treba ti tam ísť, lebo tieto veci nemôže nikto iný
            vykonať, len ty…
    </p>
    <p>
     KOCEĽ: Áno… Boh mi ťa posiela, Konštantín.
    </p>
    <p>
     KONŠTANTÍN: Odvetil som cisárovi: S radosťou pôjdem ta, ak majú písmená v jazyku
            svojom…
    </p>
    <p>
     KOCEĽ: Však písmen tých nebolo.
    </p>
    <p>
     KONŠTANTÍN: I pohrúžil som sa do modlitieb so svojimi pracovníkmi a skoro sa mi
            zjavil Boh…
    </p>
    <p>
     STREMEŇ
     <span class="emphasis">
      <em>
       (ktorý zbožne počúva Konštantína, hlce jeho slová, sotva čujne si
               opakuje):
      </em>
     </span>
     Boh — — Boh — —
    </p>
    <p>
     KONŠTANTÍN
     <span class="emphasis">
      <em>
       (pokračuje):
      </em>
     </span>
     … vyslyšajúci modlitby svojich
            služobníkov, a začal som písať slová evanjelia: Iz prva bie Slovo, i Slovo bie u Boha i
            Boh bie Slovo…
    </p>
    <p>
     STREMEŇ
     <span class="emphasis">
      <em>
       (padne pred Konštantínom na kolená, uprie zraky k nebesám, opakuje
               si):
      </em>
     </span>
     Na počiatku bolo Slovo, a Slovo bolo u Boha, a Boh bol Slovo…
     <span class="emphasis">
      <em>
       (Vstane, ako by sa prebudil.)
      </em>
     </span>
     Toto, toto sme v Nitre hľadali!
            Pre toto Slovo, pre naše Slovo bývaly medzi nami veľké hádky, pre toto Slovo musel
            zahynúť i Pribina…
     <span class="emphasis">
      <em>
       (Znovu kľakne, pobozká lem Konštantínovho odevu,
               pokorne.)
      </em>
     </span>
     Pre toto Slovo ochotne umriem teraz i ja…
    </p>
    <p>
     KONŠTANTÍN: Vstaň, človeče, a nasleduj Krista…
    </p>
    <p>
     STREMEŇ
     <span class="emphasis">
      <em>
       (vstane):
      </em>
     </span>
     Aký som šťastný… Aký som šťastný…
    </p>
    <p>
     KONŠTANTÍN: A keď som poskladal
     <span class="emphasis">
      <em>
       (spraví krok dopredu)
      </em>
     </span>
     písmená a
            knihy moje boly hotové, vybral som sa so svojím sprievodom na púť, aby som slepým
            otvoril oči a aby som rozosial v týchto krajoch život. I putujeme, hľa, k bratom
            slovenským, lebo vieme, že ich srdce sa pred večnými pravdami otvorí dokorán, všetci
            kľaknú na kolená a budú velebiť s nami Boha…
    </p>
    <p>
     STREMEŇ: I ja, i ja ho budem velebiť silou tvojho Slova, kňaz Konštantín…
    </p>
    <p>
     KOCEĽ
     <span class="emphasis">
      <em>
       (spokojne):
      </em>
     </span>
     A budeš zasa zrádzať…
    </p>
    <p>
     STREMEŇ: Nie! Prisahám na večného Boha, nezradím! Len mi dovoľ počúvať ešte sladkú
            reč Konštantínovu…
    </p>
    <p>
     KOCEĽ
     <span class="emphasis">
      <em>
       (položí mu ruku na plece, dlho mu hľadí do očú):
      </em>
     </span>
     Ostaň,
            Stremeň!
    </p>
    <p>
     STREMEŇ: Áno…
     <span class="emphasis">
      <em>
       (Dychtivo hľadí na Konštantína.)
      </em>
     </span>
    </p>
    <p>
     KOCEĽ
     <span class="emphasis">
      <em>
       (pristúpi ku Konštantínovi):
      </em>
     </span>
     I ty ostaň u mňa, Konštantín.
            Hlásaj Slovo Božie po sloviensky medzi ľudom panónskym a zvestuj mu ho v jeho rodnej
            reči…
    </p>
    <p>
     KONŠTANTÍN: Nemožno mi teraz ostať, knieža. Ponáhľam sa na Devín.
    </p>
    <p>
     KOCEĽ: Ešte nikdy mi nebolo Slovo také blízke a také sväté ako teraz, keď si mi čítal
            zo svojich kníh.
    </p>
    <p>
     KONŠTANTÍN: Či neprichádza dážď od Boha na všetkých rovnako? Alebo či slnce tak isto
            nesvieti na všetkých? A či nevieme zo žalmu: Chváľte Boha všetky národy a pochváľte ho
            všetci ľudia a každý duch nech chváli Hospodina…
    </p>
    <p>
     KOCEĽ: Nemôžem ťa teda zdržiavať, ale preukáž mi aspoň milosť, že mi prídeš vyučiť
            kňazov.
    </p>
    <p>
     KONŠTANTÍN: Na to sa zaväzujem a to i urobím.
    </p>
    <p>
     KOCEĽ: Ľud vpije sa do velebnosti Písma a v posvätnom roztúžení chváliť bude nebesá,
            že ho priviedly na cestu večnej spásy.
    </p>
    <p>
     KONŠTANTÍN: Bohu slúžiť je najmilšia povinnosť človeka.
    </p>
    <p>
     KOCEĽ: Ešte o jednu milosť prosím: Kým odídeš na Devín, odbav u nás aspoň jednu
            službu a udeľ nám svoje požehnanie.
    </p>
    <p>
     KONŠTANTÍN: S radosťou to urobím.
    </p>
    <p>
     KOCEĽ
     <span class="emphasis">
      <em>
       (ukáže cez oblok na nádvorie, kde už predtým ozýval sa
               šum):
      </em>
     </span>
     Hľa, tvoj sprievod priviedol na nádvorie zvedavcov. Prehovor k nim,
            Konštantín.
    </p>
    <p>
     KONŠTANTÍN
     <span class="emphasis">
      <em>
       (ide k obloku, žehná zástup):
      </em>
     </span>
     Velebte Boha, Otca
            nášho!
     <span class="emphasis">
      <em>
       (Káže.)
      </em>
     </span>
     Drahí v Kristu! Ja, kňaz — služobník Kristov,
            prihováram sa vám slovami Pavla: Prikazujem všetkým vám hovoriť jazykmi, radšej však,
            aby ste prorokovali, lebo väčší je prorokujúci, ako hovoriaci jazykmi, iba ak by
            vykladal tak, že by i cirkev poučenie prijala. Teraz však, bratia, ak prídem k vám
            jazykmi hovoriac, aký úžitok vám učiním, ak vám nebudem hovoriť v zjavení alebo v
            poznaní, alebo v proroctve, alebo v náuke? Ak nepoznám sily hlasu, budem hovoriacemu ku
            mne cudzincom a hovoriaci mne cudzincom. Tak i vy, keďže ste horliteľmi duchovného,
            proste, aby ste ním oplývali ku vzdelaniu cirkvi. A preto hovoriaci jazykom nech sa
            modlí, aby vykladal. Lebo ak modlitbu činím jazykom cudzím, duch môj modlí sa, ale um
            môj bez úžitku je. Preto, bratia, usilujte sa prorokovať a nebráňte hovoriť v jazykoch!
            Náš jazyk je na velebenie Boha dobrý, velebme ho teda z plného srdca na slávu a život
            nášho pokolenia i budúcich pokolení, ktoré zapustia do tejto zeme korene. Amen.
    </p>
    <p>
     <span class="emphasis">
      <em>
       (Pri celej tejto kázni bol Konštantín osvetlený reflektorom a ostatná scéna
               bola v tme. Prítomní zbožne počúvali kazateľa.)
      </em>
     </span>
    </p>
    <p>
     SBOR
     <span class="emphasis">
      <em>
       (ak je na scéne, spieva tu, ak nie — spieva za scénou):
      </em>
     </span>
     Hospodi pomiluj ny…
    </p>
    <p>
     <span class="emphasis">
      <em>
       (Noty v prílohe. Pri speve svetlá sa rozožnú, na prítomných je zjavné hlboké
               pohnutie.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582889">
        </a>
        Výstup 17.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Milena, Valtuc.
      </em>
     </span>
    </p>
    <p>
     <span class="emphasis">
      <em>
       (Milena zjaví sa na scéne pri speve, od údivu nevie sa hnúť. Pozoruje Koceľa a
               Stremeňa.)
      </em>
     </span>
    </p>
    <p>
    </p>
    <p>
     STREMEŇ
     <span class="emphasis">
      <em>
       (hneď po speve):
      </em>
     </span>
     Z celej duše ti ďakujem…
     <span class="emphasis">
      <em>
       (Vystiera spútané ruky oproti Konštantínovi.)
      </em>
     </span>
     Ďakujem ti,
            Filozof…
     <span class="emphasis">
      <em>
       (Obráti sa ku Koceľovi.)
      </em>
     </span>
     Knieža, dovoľ, aby som pred
            smrťou prijal krst z rúk svätého človeka…
    </p>
    <p>
     KOCEĽ: Odpúšťam ti, Stremeň, lebo vidím, že hriech svoj úprimne ľutuješ.
     <span class="emphasis">
      <em>
       (Sníma Stremeňovi putá.)
      </em>
     </span>
     Nech mi Boh odpustí, ak nekonám dobre.
    </p>
    <p>
     <span class="emphasis">
      <em>
       (Stremeň kľaká pred Koceľa, chce mu ruku bozkať, Koceľ ruku
               odtiahne).
      </em>
     </span>
    </p>
    <p>
     KOCEĽ: Vstaň!
    </p>
    <p>
     MILENA
     <span class="emphasis">
      <em>
       (zasnená):
      </em>
     </span>
     Zázrak sa stal… Ozajstný zázrak…
    </p>
    <p>
     KONŠTANTÍN: Pokrstím ťa, vladyka, ešte pred pokračovaním v ceste na Devín.
    </p>
    <p>
     MILENA
     <span class="emphasis">
      <em>
       (beží k otcovi, objíme ho):
      </em>
     </span>
     Otec môj — —
    </p>
    <p>
     VALTUC
     <span class="emphasis">
      <em>
       (príde, podráždený):
      </em>
     </span>
     Pane! Vrahovi snímaš s rúk putá?
    </p>
    <p>
     KOCEĽ: Uveril som, ako mu srdce zaplakalo ľútosťou, a poznal som, že hriechu sa
            dopustil len preto, lebo bol slepý.
    </p>
    <p>
     VALTUC: A dovolil si hovoriť cudzincovi bludy.
    </p>
    <p>
     KOCEĽ: Pán Boh nám posiela služobníka svojho a ten nám preukazuje veľké milosti — —
    </p>
    <p>
     VALTUC: Či nevidíš, že sa rúha Bohu? Znevažuje Ho, keď Ho nehodnou rečou velebí…
    </p>
    <p>
     KONŠTANTÍN: Či nehovoril Pán: A každý jazyk vyzná, že Pánom je Ježiš Kristus, v sláve
            Boha Otca?
    </p>
    <p>
     VALTUC: Uvrhni ho do väzenia!
    </p>
    <p>
     KOCEĽ: Nenachodím na ňom viny. Ďakujem Bohu, že prišiel v naše strany, a objímam ho s
            vrúcnosťou srdca.
     <span class="emphasis">
      <em>
       (Objíme Konštantína.)
      </em>
     </span>
    </p>
    <p>
     MILENA
     <span class="emphasis">
      <em>
       (pustí sa Stremeňa, ukáže na oblok, z nádvoria počuť
               hlasy):
      </em>
     </span>
     Celý národ ťa bude objímať. Pozrite, ľud je posiaľ na nádvorí a v
            nemom pohnutí kľaká na kolená…
    </p>
    <p>
     VALTUC: Knieža! Podkopávaš si život!
    </p>
    <p>
     KOCEĽ: Oživujem ho!!
    </p>
    <p>
     KONŠTANTÍN: Zaiste dovolíš, knieža, aby som splnil sľub, daný vladykovi Stremeňovi.
            Pôjdeme do kostola a ja ho pokrstím v mene Boha Otca i Syna i Ducha svätého — —
     <span class="emphasis">
      <em>
       (Poberá sa odísť. Keď je celkom pred Valtucom.)
      </em>
     </span>
    </p>
    <p>
     VALTUC
     <span class="emphasis">
      <em>
       (zastane mu cestu):
      </em>
     </span>
     Zakazujem!
    </p>
    <p>
     <span class="emphasis">
      <em>
       (Koceľ pokojne ide k trónu, udrie na gong.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583101">
        </a>
        Výstup 18.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí a Žilic.
      </em>
     </span>
    </p>
    <p>
     <span class="emphasis">
      <em>
       (Žilic príde. Čaká na pokyn.)
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (vyrovnane):
      </em>
     </span>
     Odveď kňaza Konštantína a vladyku Stremeňa do
            chrámu a zvestuj ľudu, že som vladykovi odpustil, lebo keď poznal pravdy Kristove,
            sklonil hlavu pred krížom.
    </p>
    <p>
     ŽILIC: Stane sa.
    </p>
    <p>
     <span class="emphasis">
      <em>
       (Pokynie rukou Konštantínovi, ktorý odchádza. Za ním ide Stremeň, za Stremeňom
               odchádza i Žilic.)
      </em>
     </span>
    </p>
    <p>
     VALTUC: Knieža! Prepusť ma, aby som mohol odísť do Soľnohradu a spýtať sa na mienku
            arcibiskupa o oprávnenosti tvojich rozhodnutí…
    </p>
    <p>
     KOCEĽ
     <span class="emphasis">
      <em>
       (priateľsky):
      </em>
     </span>
     Choď, Valtuc. A povedz arcibiskupovi, že
            prišiel v naše strany kňaz, ktorý hovorí rečou našou, ktorý je telom i dušou oddaný Bohu
            a ktorý nám vyučí kňazov slovenských… A keď budeme mať svojich, vy, čo ste nám
            vypomáhali v časoch najťažších, pôjdete v tie strany, kde je vaša služba potrebnejšia.
    </p>
    <p>
     VALTUC
     <span class="emphasis">
      <em>
       (odmerane):
      </em>
     </span>
     Tejto reči nerozumiem ani ja a neporozumie
            jej ani arcibiskup.
     <span class="emphasis">
      <em>
       (Pokloní sa, odíde.)
      </em>
     </span>
    </p>
    <p>
     KOCEĽ
     <span class="emphasis">
      <em>
       (díva sa za odchádzajúcim, potom uprostred scény chytí za obe ruky
               Milenu tak, že majú složené lakte na lakťoch):
      </em>
     </span>
     Len keď sme my porozumeli
            tomu, čo je pre nás užitočné…
    </p>
    <p>
     MILENA: Hľa, najväčší smútok premenil sa na najväčšiu radosť.
    </p>
    <p>
     KOCEĽ: Splnilo sa veľa mojich túžob. Len jedna sa nesplnila…
    </p>
    <p>
     MILENA: Nerepcem…
    </p>
    <p>
     KOCEĽ: Sľúbil som ti, že sa vrátim na nitriansky hrad a vztýčim na ňom Pribinovu
            zástavu.
    </p>
    <p>
     MILENA: Boh chcel inakšie… Tebe nech stačí, že Nitra sama žije a že sláva jej chrámu
            veky prekoná.
    </p>
    <p>
     KOCEĽ: Áno…
     <span class="emphasis">
      <em>
       (Zadívaný do výšky velebne pokračuje.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      Okom ducha vidím chrám,
      <br/>
      čo skvie sa večne na tomto, hľa, mieste
      <br/>
      a chváliť bude múdrosť Pribinu;
      <br/>
      i po storočiach dlhých s vďačnou mysľou
      <br/>
      sa potomkovia vrúcne privinú
      <br/>
      k postave jeho vodcovského ducha…
      <br/>
      <br/>
      Svet po nás zmení sa, to viem doista,
      <br/>
      však dielo pravdy vyklíči i z rumov.
      <br/>
      (Vl. Roy.)
      <br/>
     </p>
    </div>
    <p>
    </p>
    <p>
    </p>
    <p>
     MILENA: Nezahynie národ náš! Je pracovitý, usilovný. Aký bol pod Pribinom, taký ostal
            i pod Mojmírom, pod Rastislavom, taký bude i pod Svätoplukom — —
    </p>
    <p>
     KOCEĽ: Kristus mu bude Cestou…
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583287">
        </a>
        Výstup 19.
       </h2>
      </div>
     </div>
    </div>
    <p>
     <span class="emphasis">
      <em>
       Predošlí, Žilic, neskoršie Konštantín a Stremeň.
      </em>
     </span>
    </p>
    <p>
     <span class="emphasis">
      <em>
       (Žilic sa zjaví pri slovách „Kristus mu bude Cestou…“ aby Koceľ mohol
               pokračovať.)
      </em>
     </span>
    </p>
    <p>
    </p>
    <p>
     KOCEĽ
     <span class="emphasis">
      <em>
       (pokračuje hneď, ako zbadá Žilica):
      </em>
     </span>
     Píš, Žilic, môj odkaz
            na Devín!
    </p>
    <p>
     <span class="emphasis">
      <em>
       (Pri nasledujúcich slovách zjaví sa na scéne Stremeň a Konštantín.)
      </em>
     </span>
    </p>
    <p>
     Koceľ, knieža panónske, Rastislavovi, kniežaťu Veľkej Moravy. Oddávame do tvojej
            ochrany osudy nášho ľudu v Panónii. Nech je požehnaná tvoja vláda a nech vzíde z nej
            sláva pre všetky budúce pokolenia slovenské — —
    </p>
    <p>
     ŽILIC: Stane sa, knieža…
    </p>
    <p>
     KOCEĽ: Toto je moja vôľa. Nepoznám veci múdrejšej, ako urobiť to, čo dobre poslúži
            národu nášmu.
    </p>
    <p>
     STREMEŇ: Teraz smelo pôjdeme domov, na Nitru!
    </p>
    <p>
     MILENA
     <span class="emphasis">
      <em>
       (stojí medzi Koceľom a Stremeňom, oboch drží za ruky,
               šťastná):
      </em>
     </span>
     Domov pôjdeme! Budeme všetci ako jedna rodina!
    </p>
    <p>
     KONŠTANTÍN: Hospodine, nakloň svoje nebesá a sostúp, dotkni sa hôr, a kúriť sa budú…
    </p>
    <p>
     <span class="emphasis">
      <em>
       (Na scéne postupne tma, osvetlená je len Konštantínova postava.)
      </em>
     </span>
    </p>
    <p>
     Sošli hromobitie a rozptýľ ich; vysloboď nás, vyslyš hlas náš, nakloň uši svojich k
            hlasu pokorných prosieb našich. Zachovaj nás pri živote, nech meno tvoje vzývame…
    </p>
    <p>
     <span class="emphasis">
      <em>
       (Konštantín kľaká, začína sa modliť Otčenáš, do prvých slov zaznieva znovu
               sbor, ktorý pomaly tíchne.)
      </em>
     </span>
    </p>
    <p>
     <span class="emphasis">
      <em>
       (Opona.)
      </em>
     </span>
    </p>
    <p>
    </p>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2583420">
       </a>
       Príloha — noty
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <p>
   </p>
   <p>
   </p>
   <p>
   </p>
   <div class="mediaobject">
    <table border="0" cellpadding="0" cellspacing="0" summary="manufactured viewport for HTML img" width="500">
     <tr>
      <td>
       <img src="https://zlatyfond.sme.sk/dielo/968/pribina1.jpg" width="500"/>
      </td>
     </tr>
    </table>
   </div>
   <p>
   </p>
   <p>
   </p>
   <div class="mediaobject">
    <table border="0" cellpadding="0" cellspacing="0" summary="manufactured viewport for HTML img" width="500">
     <tr>
      <td>
       <img src="https://zlatyfond.sme.sk/dielo/968/pribina2.jpg" width="500"/>
      </td>
     </tr>
    </table>
   </div>
   <p>
   </p>
   <p>
   </p>
   <div class="mediaobject">
    <table border="0" cellpadding="0" cellspacing="0" summary="manufactured viewport for HTML img" width="500">
     <tr>
      <td>
       <img src="https://zlatyfond.sme.sk/dielo/968/pribina3.jpg" width="500"/>
      </td>
     </tr>
    </table>
   </div>
   <p>
   </p>
   <p>
   </p>
   <div class="mediaobject">
    <table border="0" cellpadding="0" cellspacing="0" summary="manufactured viewport for HTML img" width="500">
     <tr>
      <td>
       <img src="https://zlatyfond.sme.sk/dielo/968/pribina4.jpg" width="500"/>
      </td>
     </tr>
    </table>
   </div>
   <p>
   </p>
  </div>
 </body>
</html>
