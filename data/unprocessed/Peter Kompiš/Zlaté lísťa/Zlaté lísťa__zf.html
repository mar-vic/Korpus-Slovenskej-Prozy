<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e99">
       </a>
       Úvodom
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Deň k večeru už naklonen,
z východu černomrak sa rúti,
severák v tvár ma šľahá ľutý,
uháša v ruke pochodeň.

Než obzor zorou zabronie,
ochabne navždy hnev môj ľutý,
ťa volám v boj, Osude krutý.
Ty abo ja! Tak áno? Nie?

Buď ako víťaz slávený
na zámok vtiahnem s fanfárami,
buď klesnem do priepasti tlamy
kopyty koní zdlávený.

Lež zlatojas nového dňa
nezľúba viacej čelo sketu,
havranov kŕdeľ na podletu
v teba, Osude, abo mňa
ztuhlého vrazí lačný spár.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e113">
       </a>
       I. Andante amoroso
      </h2>
     </div>
    </div>
    <div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#d56e120">
        Pre svetlý pár…
       </a>
      </span>
     </dt>
     <dt>
      <span class="sect1">
       <a href="#d56e132">
        A zase som, ach, duša, tvoj…
       </a>
      </span>
     </dt>
     <dt>
      <span class="sect1">
       <a href="#d56e144">
        Svet šíry celý zaľúbený
       </a>
      </span>
     </dt>
     <dt>
      <span class="sect1">
       <a href="#d56e156">
        Tvoj jeden úsmev…
       </a>
      </span>
     </dt>
     <dt>
      <span class="sect1">
       <a href="#d56e168">
        A sláčik švihol naposled…
       </a>
      </span>
     </dt>
     <dt>
      <span class="sect1">
       <a href="#d56e180">
        V noci
       </a>
      </span>
     </dt>
     <dt>
      <span class="sect1">
       <a href="#d56e192">
        Na stanici
       </a>
      </span>
     </dt>
     <dt>
      <span class="sect1">
       <a href="#d56e204">
        Tak veľký svet…
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e120">
        </a>
        Pre svetlý pár…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Pre svetlý pár tých tvojich očí
sa so mnou, biednym svet ten točí,
a pre túžbu, čo hruď mi vlní,
sa pohár ustavične plní,
hlas viazne, oko v diaľ sa díva,
o báji smelej duša sníva,
ako by zajtra diať sa malo,
za čím srdce tak túžievalo,
jakoby mojou stať sa mala
tá tvoja rúčka útla, malá.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e132">
        </a>
        A zase som, ach, duša, tvoj…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A zase som, ach, duša, tvoj
v tom žitia rozbúrenom mori,
kým uspí myšlienok ma roj
a začervenajú sa zory,
však potom tiež po celý deň,
ak zabudol bych v dennej práci,
ty vzbúriš citov povodeň,
šveholiť zľahka počnú vtáci,
a zavznie doma milých hlas,
v súsedie husle cigáňove,
ja nečujem ich, chcel bych raz
ťa ešte videť, vraveť znova,
čo tak od srdca išlo mi,
nad čím si sa tak z chuti smiala.
Odhŕňam s túžbou záclony,
čo duša mladá nasnívala,
čo búri moju tichú noc
pri ligote hviezd, lampe bledej,
že volám Boha o pomoc:
to všetko tam, v tej diaľke šedej.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e144">
        </a>
        Svet šíry celý zaľúbený
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Svet šíry celý zaľúbený
je v lásky snenie ponorený,
a ligot hviezd a stromov chvenie:
to všetko iba zaľúbenie.

Tá vlhká rosa v podvečerí
je ľúbostný bozk jeho vrelý,
a vetra šum a víchra lkanie:
to jeho lásky vyznávanie.

Riav horských rev a hukot mora:
to lásky jeho žalosť stoná,
a rachot hromu, blesku žiara:
je lásky jeho kvíľba stála.

Len škoda, málo dúhy skvenia,
a málo z lásky potešenia,
a naplačú sa neba mraky,
kým vyčaria pas sedmoraký.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e156">
        </a>
        Tvoj jeden úsmev…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Tvoj jeden úsmev tichý
by ztíšil moje vzdychy,
a jeden pohľad prajný
zaplašil smútok tajný.

Tvoj pohľad jeden milý
prút čarovný je víly,
ten vysvobodiť môže
z zajatia, ó, môj Bože!

Tá duša tvoja zlato
(smel prisahať bych na to!)
by leskom mohla zlátiť,
keby sa chcela vrátiť.

To srdce tvoje plným
je stolom boháčovým,
pri ktorom toľkí hynú,
čakajúc odrobinu.

Už koľko, neviem ani,
sa jatria rokov rany,
no, trvá tvoja sláva,
deň sledný nenastáva.

A keby nastal predsi,
nuž Lazari by všetci
(čo by jich čerti vzali!)
do pekla pozerali.

Lež dole zatracenec
by nechcel slávy veniec,
a nevzniesol sa nový
hlas ku Abrahámovi.

A preto toľkí hynú,
čakajúc odrobinu,
v ústrety mukám novým,
pod stolom boháčovým.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e168">
        </a>
        A sláčik švihol naposled…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A sláčik švihol naposled,
a struna bôľne zajačala,
len so mnou zakrútil sa svet.

Vy ste sa na mňa usmievala,
od tých čias pre mňa blaha niet,
väčšieho duša nepoznala.

Ja poznal vtedy, poznal hneď,
že ten váš úsmev sladký, dlhý
mi v duši utkvie na sto liet,

že vyššia ste mi nad oblohy,
jasnejšia veniec nad plejád,
že ja prešťastný, preúbohý
vás mám tak rád, mám vás tak rád!
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e180">
        </a>
        V noci
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        O tvojej kráse chcel bych hymnu peť,
by zažiarila jako maják v mori,
jak vatra v Tatrách vo Vysokých horí,
jak orol, keď chce k mračnám vyleteť.

Ak súdeno mi: k výškam nedospeť,
a vatru moju zahaňbily zory,
ak maják môj, jak závej v šírom poli,
po ktorej zimný sen sa počal streť,

nech pieseň moja je jak lampka malá,
ktorá ťa svetlom slabým ožiari,
než zora sa na teba podívala.

Však jedno potom, či ešte raz vzblčí
od tajomného ohňa tvojich očí,
a potom hasne, hasne pomaly.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e192">
        </a>
        Na stanici
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Zas dlhé, úzke koľajnice,
posledný hasne slnka svit,
ach, tak rád bych sa roztúžiť!
veď okamžík ten nad tisíce.

Hľa zažiarily okenice,
chce v svojom svete duša žiť,
a nový plní srdce cit,
sa mihlo v okne biele líce.

Už rušeň píska, valčíková
zavznela blízko hudba zas,
je ešte navrátiť sa čas.

Sa ozýva sieň mramorová,
už zmizlo všetko, túžba stará,
vy, oči, čo som ľúbil vás.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e204">
        </a>
        Tak veľký svet…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Tak veľký svet, my jako kvapka v mori,
a život náš tak rýchly taký krátky,
jak bengál, ktorý razom vzplá a zhorí,
jak na svitaní polosen kýs’ sladký.

Mňa vábi bengál, vábi letná žiara,
bárs krátko planie, žiariac razom hasne,
no, dlho dosť, by duša milovala
tie tvoje oči falošné a krásne.
       </span>
      </p>
     </div>
    </p>
    <p>
    </p>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e216">
       </a>
       II. Smutná láska
      </h2>
     </div>
    </div>
    <div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#d56e223">
        A nechajte ma…
       </a>
      </span>
     </dt>
     <dt>
      <span class="sect1">
       <a href="#d56e235">
        Len jedno neviem…
       </a>
      </span>
     </dt>
     <dt>
      <span class="sect1">
       <a href="#d56e247">
        Tu je to! Ach, čo rozpomienok!
       </a>
      </span>
     </dt>
     <dt>
      <span class="sect1">
       <a href="#d56e259">
        A ľúbil som ťa…
       </a>
      </span>
     </dt>
     <dt>
      <span class="sect1">
       <a href="#d56e271">
        A pohár sem!…
       </a>
      </span>
     </dt>
     <dt>
      <span class="sect1">
       <a href="#d56e283">
        A videl som ťa zas, tých očí svetlý pár…
       </a>
      </span>
     </dt>
     <dt>
      <span class="sect1">
       <a href="#d56e295">
        Už podmytý je briežok…
       </a>
      </span>
     </dt>
     <dt>
      <span class="sect1">
       <a href="#d56e307">
        Kás’ divná dneská schvatila ma nevoľa…
       </a>
      </span>
     </dt>
     <dt>
      <span class="sect1">
       <a href="#d56e320">
        A zazelená…
       </a>
      </span>
     </dt>
     <dt>
      <span class="sect1">
       <a href="#d56e332">
        To nebo plné šedivých oblakov…
       </a>
      </span>
     </dt>
     <dt>
      <span class="sect1">
       <a href="#d56e344">
        A nepozrem už…
       </a>
      </span>
     </dt>
     <dt>
      <span class="sect1">
       <a href="#d56e356">
        Už nádej pŕchla…
       </a>
      </span>
     </dt>
     <dt>
      <span class="sect1">
       <a href="#d56e368">
        Ten svet je celý rozplakaný voľaký…
       </a>
      </span>
     </dt>
     <dt>
      <span class="sect1">
       <a href="#d56e380">
        A oblokom sa mihla tvár…
       </a>
      </span>
     </dt>
     <dt>
      <span class="sect1">
       <a href="#d56e392">
        Tak mihla si sa jako krásny, plachý sen…
       </a>
      </span>
     </dt>
     <dt>
      <span class="sect1">
       <a href="#d56e404">
        A darmo všetko, ty byť musíš moja…
       </a>
      </span>
     </dt>
     <dt>
      <span class="sect1">
       <a href="#d56e416">
        A neviem mysleť…
       </a>
      </span>
     </dt>
     <dt>
      <span class="sect1">
       <a href="#d56e428">
        Už zbľadla tvoja tvár…
       </a>
      </span>
     </dt>
     <dt>
      <span class="sect1">
       <a href="#d56e440">
        A príde veľká, slávna nedeľa…
       </a>
      </span>
     </dt>
     <dt>
      <span class="sect1">
       <a href="#d56e453">
        Nač mysleť na teba?…
       </a>
      </span>
     </dt>
     <dt>
      <span class="sect1">
       <a href="#d56e465">
        Som ešte včera plakal…
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e223">
        </a>
        A nechajte ma…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A nechajte ma blúzniť, nechajte ma sniť!
    veď sen môj i tak bude krátky,
a nechajte ma v ten môj svet sa pohrúžiť,
    veď život skoro zvolá: zpiatky!

A dajte vyplakať sa ešte naposled
    a roztúžiť sa teraz z mladi,
veď skorú slzu s tváre mojej sotre svet
    a túžob vrúcnych vatru schladí.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e235">
        </a>
        Len jedno neviem…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Len jedno neviem, povedzte
vy, hviezdy jasné na nebi,
či moja hviezda ligotná,
tá čarožiara veleby,
či moja hviezda zapadla,
bych večne zieral v mrákoty,
či na chvíľu len vybľadla,
sa ponorila v driemoty,
by, nový máj keď príde, v dušu vletí,
žiarila novým ohňom v moje svety?
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e247">
        </a>
        Tu je to! Ach, čo rozpomienok!
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Tu je to! Ach, čo rozpomienok
sa v dušu roztúženú vkráda;
tu je to! bol to snáď len sen, ach,
že mala ma, tak mala rada?!

Tu je to! kútik zabudnutý
tým vonným májom zase dýcha,
kde toľko ztíchlo srdca hnutí
a blažila len láska tichá.

Tak známe všetko, tisíc znakov,
múr, réva, až sa v očiach mení,
i plot, čo neraz bez rozpakov
som preskakoval v roztúžení.

Ach, bože! svet sa so mnou točí,
hneď večer blahý by sa vrátil,
len mihnúť sa pár čiernych očí
a rúčka, čo som navždy ztratil!
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e259">
        </a>
        A ľúbil som ťa…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A ľúbil som ťa, ľúbil ťa hneď z jara,
pár razy vetry zavialy,
odkvitly ruže fialy,
a dneská vidím, jak si zvädlá, stará.

Som myslel, že ťa večne budem ľúbiť,
lež kytky zčernely,
osudy nechcely,
ja nocou hluchou vychytil sa blúdiť.

Je večer, horou hluchou vietor vanie,
hviezd žiari na tisíc,
ja ssajem z borovíc
kus rozpomienky, sladké milovanie.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e271">
        </a>
        A pohár sem!…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A pohár sem a kamaráti k stolu!
a pime dokiaľ nesvitne deň biely,
dnes zahodujmeže si takto spolu,
že tri svety to ešte nevidely.

A cigáň sem, nech husle hučia v ucho,
nech duša zvýskne, slzou zvlhne oko,
mne je tak clivo, mne je dnes tak hlucho,
nuž! smelo, s ohňom, s citom na široko!

Nech zvlhnú pery, nikdy nevysmädnú,
nech ohňom divým oko vpadlé vzplanie,
dnes dušu svoju chcel bych prepiť zradnú
pre teba, nešťastné ty milovanie.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e283">
        </a>
        A videl som ťa zas, tých očí svetlý pár…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A videl som ťa zas, tých očí svetlý pár,
tvoj strieborný čul smiech, zas znela z neho jar,
vzduch vonný, svieži, deň tiež božský krásny bol,
jakoby nemalo zájsť slnko za obzor.

A jarom voňal háj, znel vtáčim spevom sad,
tak sladko na duši, jak keď som ťa mal rád.
To nebo bez mráčku, len modrý na ňom jas,
ako by vracaly sa zašlé chvíle zas.

Ty smiala si sa, ach, a striebrom smiech tvoj znel,
keď lepšie pozrel som, sa zrak mi pozatmel:
cudziemu znel tvoj smiech i strieborný hlas tvoj,
len očí svetlý pár hľadel jak predtým, oj.

A slnko žiarilo, jak večne svietiť snáď
by malo počas vašich dlhých promenád,
a jarom voňal háj a vtáčim spevom znel,
ja čelo tisol v múr, bych navždy zapomnel.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e295">
        </a>
        Už podmytý je briežok…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Už podmytý je briežok, kde si stála,
na čele rúčku, v diaľku pozerala,
a prúdy dravé dávno vŕbu vzaly,
kde moje rty tak vrúcne šepotaly.

Už skosená je lúčka, nepodlávi
tá tvoja nôžka vonné steblá trávy,
a žiaľny výzor jej, ach, nepremení
haditý chodník biely, zarastlý.

Už opojivá pŕchla vôňa ruží,
a darmo srdce za ňou pozatúži,
a darmo budem, darmo hľadať i ja,
kde kvitla tvoja hrdá pivonia.

A suchým kryje sa už sad váš lístim,
kým neodie sa srieňom nastriebristým,
kým vlhká hmla naň hustá nezaľahne,
kým bielym sňahom cez noc nezapadne.

Len vetrík ranný viacej nezaveje
ten sladký hlások dumnej do aleje,
a nemihne sa v nej už nôžka malá,
čo každé ráno na mňa čakávala.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e307">
        </a>
        Kás’ divná dneská schvatila ma nevoľa…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Kás’ divná dneská schvátila ma nevoľa,
von zo štyroch stien, ešte predo zorou,
vychytil som sa blúdiť hustou horou,
snáď pre dušu v nej rastie povoja.

Keď v blesku krížoch hromom hora zahučí,
keď na sráznej na pirti noha stane,
že čo sa stalo, viac sa neodstane,
sa srdce moje vzdorné chápať naučí.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e320">
        </a>
        A zazelená…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A zazelená pod horou sa lučina,
sa vystrú búrkou zbité trávy stonky,
zazvonia sladko oviec bielych zvonky
a v žiare slnka objaví sa dievčina,

tá, čo pred rokmi, nezmenená, neiná,
ten istý úsmev bájny, okúzlivý,
tých očú pár, ten pohľad zvláštny, snivý,
tá sladká, opojivá vôňa jasmína.

Len osloviť ju, odkliať lásku starú zas,
tak, ako vtedy, išlo by to snadno,
len srdce keby nebolo vychladlo,
prach zabudnutia nebol zvíril tátoš čas.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e332">
        </a>
        To nebo plné šedivých oblakov…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        To nebo plné šedivých oblakov,
jak moja duša, zatiahnutá hmlou,
len kedy-tedy húf ho vtákov zbrázdi,
čo na juh teplý letia pred zimou.

Sto mračien prešlo, sto jich tiahne zase,
jak nikdy by to prestať nemalo,
jako by nikdy nebolo azúrom,
nebolo slnka lúčom jásalo.

Len nové tiahnú mračná ťažké, šedé
a zanikajú v šíru, temnú diaľ,
jako bych nikdy, falošné ty dievča,
ťa nebol videl, nebol miloval.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e344">
        </a>
        A nepozrem už…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A nepozrem už viacej v tvoju stranu,
kým zlatia ešte lúky pestré kvety,
kade som k tebe chodil na zálety,
kým neuvidím roľu rozoranú.

Na jaseň vyčkám šedú, vlhkú clivú,
kde suché lísťa spadá s holých stromov,
a síde bača so salaša domov
a vietor spustí pieseň zádumčivú.

Keď na topoľov rad hmly husté spadnú,
havrani čierni zkráču nad vŕbami,
sa zahľadím na diaľku medzi nami,
na diaľku malú, večnú nedohľadnú.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e356">
        </a>
        Už nádej pŕchla…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Už nádej pŕchla, hmla už šedivá
na vrchy sadá,
list padá, kam sa oko zadíva,
tys’ taká mladá.

Noc predo dvermi, čierne oblaky
po nebi bežia,
zaľahol na zem smútok voľáky,
tys’ večne sviežia.

Po poliach pustých vietor jasenný
tak žiaľne kvíli,
tie tvoje slová pôvab vtelený,
jak úsmev víly.

Tie hory šumné jako v driemote,
Srieň kryje luhy,
či som ťa kedy videl v živote,
či sen to púhy?!
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e368">
        </a>
        Ten svet je celý rozplakaný voľaký…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Ten svet je celý rozplakaný voľaký,
to nebo chmúrne len sa mrzí,
zem nestačí piť jeho slzy,
a po horách sa rozvalily oblaky.

Ten svet je smútok samý, divný, zúfalý,
tak dobre padá mojej duši,
v tom svete druha v smútku tuší,
vo bôli dravom, zradnom, tupom vo žiali.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e380">
        </a>
        A oblokom sa mihla tvár…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A oblokom sa mihla tvár,
tvár jasná, biela, modrooká,
ktorú som ja tak miloval.

Sa v taký svižný dal let,
snáď by ma dáko nezazrela,
bych nemohol ju uvidieť.

A dušou tiahne báseň celá:
jej očí jas a zvonný smiech
od obeda až do večera.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e392">
        </a>
        Tak mihla si sa jako krásny, plachý sen…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Tak mihla si sa jako krásny, plachý sen,
za ktorým dlho, dlho duša žiali,
jak hromu blesk, keď celú zem ožiari
a už sa valí divá povodeň.

Len pohľad jeden letmý, necelý,
už lavína sa dol ľadovcom valí,
už smrtnú pieseň hviždia holé skaly,
a v pútnikovi city zamrely.

Len pohľad jeden, slnca zlatý lúč,
čo do väzenskej pustej cely padá,
a jása starý rab, a nádej chabá
na rodí v srdci, v tom aj zmiera už.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e404">
        </a>
        A darmo všetko, ty byť musíš moja…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A darmo všetko, ty byť musíš moja,
skôr more začne vysýchať
a premení sa v Ararat,
a more zhučí, kde tie vrchy stoja.

Bez teba ničím je mi svet ten celý,
ty jediný si pre mňa svet,
ťa svojou pomenovať smeť,
a tri svety by ťa mi závidely.

Bez teba nemá smyslu moje žitia.
Ten svit hviezd taký zúfalý,
jak o pomoc by volaly,
kým vetry smrti dušu moju schytia.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e416">
        </a>
        A neviem mysleť…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A neviem mysleť, neznám žiaľu, bôľa,
jak vo snách chodím, noci celé bdejem,
raz žialim, raz zas blažene sa smejem
a šepcem: „Staň sa, Pane, tvoja vôľa!“

Len kedy-tedy slza z oka skanie,
a žehnám dňu a žehnám chvíli jednej
a preklínam ťa v duši svojej biednej,
ó, nešťastné ti moje milovanie.

A ešte raz bych rád ju ešte videl,
tú, ktorá k novým citom dušu vzňala,
tú, ktorú myseľ ešte nepoňala,
keď slietla na zem z nadoblačných sídel.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e428">
        </a>
        Už zbľadla tvoja tvár…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Už zbľadla tvoja tvár, i očí zhasol plameň,
len v duši mojej obraz svätice,
posvätná žiar jej padá na líce,
a pery šepcú ešte: „Ameň, ameň!“

Tak cudzou mi a takou chladnou zdá sa,
len ruky keď k nej sopnem obidve
a na kolená padám v modlitbe,
svätica moja sladko usmieva sa.

Ten úsmev odvalil mi s srdca kameň,
a zalkám hlasne (áno, to ona!):
„Oroduj za mňa, Svätá patróna!“
A tvoje pery šepcú: „Ameň! ameň!“
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e440">
        </a>
        A príde veľká, slávna nedeľa…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A príde veľká, slávna nedeľa,
zahorí kostol zase novou žiarou
a vníde veriacich doň neveľa,
ja poputujem s rozpomienkou starou.

    A nezostanem stáť pri oltári,
    tam moje miesto: tam pred tvojou tvárou,
    a spustí rechtor verš na pedáli,
    a zatiahne sa nebo čiernou chmárou.

Kňaz začne kázať (sviece poshášaly,)
to najsmutnejšia kázeň bez otázky,
o dvoch, čo tak sa veľmi radi mali,
smútočné služby nešťastnej čejs’ lásky.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e453">
        </a>
        Nač mysleť na teba?…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Nač mysleť na teba v tej noci hluchej, tmavej?
Kométa zasvieti a letí, letí ďalej,
a času prach ochvíľu zaveje
tie moje sny a plaché nádeje.

Kométa letí v diaľ, a len môj svet sa točí
okolo stálic dvoch: kol páru tvojich očí,
a nebo vysoko, tak nízka zem,
a ja ťa, Ilona, tak veľmi milujem.

Keď raz sa zborí svet a zhasnú hviezdy jasné
a mladí básnici prestanú písať básne
a v novú kométa keď vletí diaľ,
kto spomenie, že som ťa miloval?!
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e465">
        </a>
        Som ešte včera plakal…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Som ešte včera plakal, žialil,
že darmo ľúbim, máš ma nerada,
noc zašla, vietor bôľne zavyl,
už jasenná ma kriesi nálada.

A padá lísťa s mladých stromov.
I tvoja jar sa minie pomaly,
a čo zvýši z nás? dvoje hrobov;
nuž, načo žialiť, sny že sklamaly?
       </span>
      </p>
     </div>
    </p>
    <p>
    </p>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e477">
       </a>
       III. V samote
      </h2>
     </div>
    </div>
    <div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#d56e484">
        V samote
       </a>
      </span>
     </dt>
     <dt>
      <span class="sect1">
       <a href="#d56e496">
        Na koľajniciach
       </a>
      </span>
     </dt>
     <dt>
      <span class="sect1">
       <a href="#d56e508">
        Chcel by som byť vtáčkom…
       </a>
      </span>
     </dt>
     <dt>
      <span class="sect1">
       <a href="#d56e520">
        Večera už vánok veje…
       </a>
      </span>
     </dt>
     <dt>
      <span class="sect1">
       <a href="#d56e532">
        Drotárča v cudzine
       </a>
      </span>
     </dt>
     <dt>
      <span class="sect1">
       <a href="#d56e544">
        K mojej chyžke…
       </a>
      </span>
     </dt>
     <dt>
      <span class="sect1">
       <a href="#d56e556">
        Trochu lásky v kvetnom sade…
       </a>
      </span>
     </dt>
     <dt>
      <span class="sect1">
       <a href="#d56e568">
        Pieseň zbojníkova
       </a>
      </span>
     </dt>
     <dt>
      <span class="sect1">
       <a href="#d56e581">
        Večer
       </a>
      </span>
     </dt>
     <dt>
      <span class="sect1">
       <a href="#d56e593">
        A zase nebo plné oblakov…
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e484">
        </a>
        V samote
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Zas sám a sám,
sa nadumám,
a keď dúm vyschnú žriedla,
narastú duchu kriedla,
i vzlietne tam
k hviezd výšinám.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e496">
        </a>
        Na koľajniciach
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Je večer tichý, srdce márne túži,
na koľajniciach stojím sám a sám,
i vpred i nazad, do obidvoch strán
sa koľajníc pár úži, úži, úži.

I život takým neraz vidí sa mi:
veletok túžob prúdom širokým
sa valí, raz sa úži zase, kým
i vyschne cele, zostaneme sami.

I dumám, dumám: ako môjho žitia
potečie smutný, zahatený tok,
či zátokou som, či snáď a závod
sa s vetrom vlny rieky mojej schytia?

Či nákladným som, zúfale čo píska,
nešťastie tušiac blízkych vo diaľkach,
či bleskovlakom zažiariacim, však
už letiacim v diaľ ponad priepadliská?!
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e508">
        </a>
        Chcel by som byť vtáčkom…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Chcel by som byť vtáčkom lesným,
spievať stále hlasom plesným,
neznať žiaľu, neznať bôľa,
iba čo je dobrá vôľa.

Chcel by som byť poľným kvietkom,
stáť si skromne v žitku riedkom,
bárs bych znášal dažde, zimy,
lepšie, než je, bolo by mi.

Chcel by som byť sniažik malý,
padať na zem, na jej skaly,
tvrdo mal bych tvrdo, holo,
však mne neraz tvrdšie bolo.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e520">
        </a>
        Večera už vánok veje…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Večera už vánok veje
spŕchle kvety do aleje,
toľko vône, toľko krásy,
až to dušou chveje.

Tmavým plášťom noc sa kryje,
rosa padla na ľalije,
iba vietor nôti svoje
citné melodie.

Moja duša, duša hravá
vtedy zo sna razom vstáva,
ľúbosti sa v srdci budí
rozpomienka stará.

Mesiac vychodí už bľadý,
žiari tmavej do zahrady,
ako vtedy, dávno, keď vraj
mali sme sa radi.

Slávik pieseň lásky spieva,
v dušu moju smútok vlieva,
pri tej piesni miloval som
teba krásna deva.

Pri slávika tlkotaní,
podvečer i na svitaní
šeptal som ti o hviezd jase,
večnom milovaní.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e532">
        </a>
        Drotárča v cudzine
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Už to slnko jasné zapadá,
drotárča na brvno usadá.

Bľadá tvár, no nebárs veselá
ta do modrej diaľky pozerá.

Kde tie diaľne hory zelené,
hľadia s túžbou oči zrosené.

Preleteť chcú vrchy, doliny,
uvideť ten kúsok otčiny.

Darmo, mizne všetko pomaly,
kraj ten diaľny v mrak sa zahalí.

Číerňava to fabrík šedivá
drotárčaťu domov zakrýva.

Mizne vše, kam zrak sa zatára,
nie kraj rodný z duše drotára.

Skloní hlavu, očí zatvorí,
domovina k nemu hovorí.

Rodný kraj mu čepce do ucha,
keď čos’ v diaľke šedej zabúcha.

Či to rodný kraj mu nenôti?
Elektrika hučí naproti.

Doma biele húsky gágajú,
vojaci tu v krčme spievajú.

Mamička ho túli, chudera,
strážnik za ním ruku vystiera.

Túli ho, rozlúčka zdlhavá,
zo sna ruka kás' ho strháva.

Prebudí sa, oči otvorí,
chce sa ešte obzreť na hory.

Noc už chladná. Svietia hviezdičky.
Dobre bolo len u mamičky.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e544">
        </a>
        K mojej chyžke…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        K mojej chyžke v horesvetí
ani vtáčik nezaletí,
iba sniažik sem sa tára,
chce sa dostať na povalu
ku mne, k srdci samotára.

Vonku Meluzína fúka,
sniažik chce sa dostať dnuká,
hluk mi na obloku tropí,
tuší, že sa na tom mojom
chladnom srdci neroztopí.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e556">
        </a>
        Trochu lásky v kvetnom sade…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Trochu lásky v kvetnom sade,
mesiačik keď svieti bľade,
rady majú roztúžené
srdcia svieže, mladé.

Ale i do sklamaného
srdca, dávno vyhaslého,
ozvena sťa jara lásky
padnú lúče jeho.

V srdci rozpomienka zžiari
na čas krásny, na čas jari,
keď sme boli svieži, mladí,
vrúcne milovali.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e568">
        </a>
        Pieseň zbojníkova
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Zelená sa ešte sad, les,
tak to slnko zapadá dnes
pomaly,
ako by tie moje žiale
dušu súžiť neustále
nemaly?!

Opustenejšieho v svete
odo mňa ver’ nenájdete,
nie a nie,
keby skaly srdce maly,
nado mnou by zaplakaly
žalostne.

Život môj: to rieka dravá,
rada si s ňou poihráva
povodeň;
srdce moje: krajov nemých,
spustošených, vypálených
pochodeň.

Moja matka po dedine
žaluje sa po rodine
na syna,
a mne plynie v nemom žiali,
keď ma všetci zanechali,
hodina.

Moja milá horekuje,
čo sa pre mňa nasužuje,
nažiali,
lež predsa vraj každým rokom
sadí pre mňa pod oblokom
fijaly.

Darmo žiališ, milá bľadá,
darmo ti žiaľ nemý sadá
na líca,
už je darmo, už ma dala
chytať moja rodná malá
stolica.

Neskoro už, nebanujem,
posledná mi hodina, viem,
odbila,
ale žiaľom puká srdce
nad matkou, čo ma horúce
ľúbila.

Už je darmo, ustanoví
sa už duch môj pred súd nový,
pred Boží,
však nájde sa ľudské dieťa,
ktoré na hrob mi kus kvieťa
položí.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e581">
        </a>
        Večer
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Kraj razom zamĺkol a zahalil sa plášťom tmavým;
kde je ten, ktorý s okom vraciaval sa usmievavým?!
Nemožno, časy sa tak nemenia,
tie chvíle veľké, chvíle nadšenia.

Večerný vanie chlad, sa uliciami kradmo šíri,
ó, kde sú časy, keď sme mohli, ale neľúbili,
ó, prídu zase, navrátia sa zpäť?
No, chlad len vanie, žiadna odpoveď.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e593">
        </a>
        A zase nebo plné oblakov…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A zase nebo plné oblakov,
a čnejú v diaľku holé stŕniská,
a vietor drsný zavše zavýska,
a vandrovný sa kýva nad mlákou.

A padá suché lísťa so stromu,
hľa, z krovia hajno vrabcov vzletelo,
keby tak srdce moje vedelo,
na zimovisko dlhé ku komu.

Bielostná hradská v diaľke zaniká,
kás’ ľahká para sadla na obzor,
krvavý mesiac kuká zpoza hôr,
by ožiaroval cestu pútnika.

Tú moju cestu nič neožiari,
vyhasla dávno moja pochodeň,
skryla ju v tme noc, neodkryl deň,
a ja len kráčam, kráčam pomaly.
       </span>
      </p>
     </div>
    </p>
    <p>
    </p>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e605">
       </a>
       IV. Jaro
      </h2>
     </div>
    </div>
    <div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#d56e612">
        Nič mi nezostalo
       </a>
      </span>
     </dt>
     <dt>
      <span class="sect1">
       <a href="#d56e624">
        Ó, ja som videl, jak sa jaro rodí…
       </a>
      </span>
     </dt>
     <dt>
      <span class="sect1">
       <a href="#d56e636">
        A prišiel prvý jara deň…
       </a>
      </span>
     </dt>
     <dt>
      <span class="sect1">
       <a href="#d56e648">
        Konečne svitol…
       </a>
      </span>
     </dt>
     <dt>
      <span class="sect1">
       <a href="#d56e660">
        Kúpačka
       </a>
      </span>
     </dt>
     <dt>
      <span class="sect1">
       <a href="#d56e674">
        Rozkvitla lipa…
       </a>
      </span>
     </dt>
     <dt>
      <span class="sect1">
       <a href="#d56e686">
        Vo ville pri rieke…
       </a>
      </span>
     </dt>
     <dt>
      <span class="sect1">
       <a href="#d56e698">
        V mestskom sade na lavičke…
       </a>
      </span>
     </dt>
     <dt>
      <span class="sect1">
       <a href="#d56e711">
        Vždy mi plní srdce z jara…
       </a>
      </span>
     </dt>
     <dt>
      <span class="sect1">
       <a href="#d56e723">
        Keď zima uteká a jaro letí v sad…
       </a>
      </span>
     </dt>
     <dt>
      <span class="sect1">
       <a href="#d56e735">
        A predsa zahynie…
       </a>
      </span>
     </dt>
     <dt>
      <span class="sect1">
       <a href="#d56e747">
        Minul deň krásny…
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e612">
        </a>
        Nič mi nezostalo
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Nič mi nezostalo v leta páli,
iba rozpomienka krásnej jari,
iba blahý pozdrav mladej vesny,
skromná, útla kytka drobných piesní.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e624">
        </a>
        Ó, ja som videl, jak sa jaro rodí…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Ó, ja som videl, jak sa jaro rodí,
keď steká Tatier sňah,
vo vode na poliach
sa veselo zas prvá žabka brodí.

Som videl, ako jaro krajom tiahne,
keď láme putá Hron,
zastená napokon,
a hruď sa mocne šíri, srdce mladne.

Som videl, cítil, ako jaro blaží,
keď láskou vzdychá les
jak včera, tak i dnes,
a šepot vrúcny, tiahly vzduch až ťaží.

A videl som tiež, ako jaro zmiera,
keď teplá vzdychá noc
v šťastí, či o pomoc
a v tme sa mihnú krídla netopiera.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e636">
        </a>
        A prišiel prvý jara deň…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A prišiel prvý jara deň,
jak Messiáš by vytúžený,
jak lepších časov pochodeň.

A nová túžba vzňala hruď,
jak nechcela by zvädnúť v lete
a v zimy mrazy zapadnúť.

A rozplývam sa v radosti,
a zdá sa mi, že mal bych spievať
o ľudstva nesmrteľnosti.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e648">
        </a>
        Konečne svitol…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Konečne svitol, konečne hreje
deň prvý jarný,
človek až cíti ztratený v žití
deň mnohý márny.

Bujare vanie v lese i v sade
vzduch jarný vonný,
akoby kriesil k novému žitiu
sŕdc miliony.

To nebo staré, šedivé, prísné
dnes bez obláčka,
ako keď starec vyjasní čelo:
niet na ňom mráčka.

Zakvitly lúky, zakvitly polia
i mestské sady,
na promenáde šepcú si páry:
„Majme sa radi!“

Omladlo všetko, špitál tiež žltý
vzduch jarný dýcha,
v zahradách chorí nádeju novú
zas ssajú zticha.

Po parkoch živo, zelene plno
i starých pánov,
verklikárov jaro otvára piesňou
tak otrepanou.

V uliciach dusno, obecné vozy
ich darmo kropia,
večery teplé, divno až, srdcia
sa neroztopia.

Veľmesta jásot na dušu sadá
sťa nočná mura,
precíta duša z zimného spánku,
ruch nový čula.

Do poľa, ta von! Do poľa skoro!
už srdce horí,
čo to tam v diaľke? Modrajú sa to,
ach, rodné hory?

Nie, nevidno, z nich ani len kúsok,
ni máčik máčny,
za chrbtom znie mi bujne a drze
smiech úštepačný.

Nechže sa smeje, uráža hrubo
kás’ duša chudá,
mne z diaľky hmlistej vonia háj rodný
a rodná hruda.

Hruď sa už šíri, vlní sa divo
blaženou tiesňou,
duša mi zmiera za rodným krajom
a rodnou piesňou.

Sto citov razom sto rozpomienok
sa v duši budí,
kedy si zase vydýchnem doma
tak z plnej hrudi?!
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e660">
        </a>
        Kúpačka
       </h2>
      </div>
     </div>
     <div>
     </div>
    </div>
    <p>
     Ballada veľkonočná
    </p>
    <p>
    </p>
    <p>
     <div class="literallayout">
      <p>
       <span style="white-space: pre;">
        „Hej! držteže ich! Chytro ku studni!“
Roj mládencov sa, za dievčatmi valí.
Šust! „Bože, dosť!“ „Juj, chlapci ukrutní!“
A smiech už hrá na zaslzenej tvári.

Len Hanka hrdá tá sa nedala,
utiekla svižno pred divokou lejou.
„Tak? dobre! Ešte Hanku! Zdupkala?“
A už sa ženú za dievčinou smelou.

„Ta do riavy s ňou!“ Skočia desiati,
už dvadsatoro ramien Hanku sviera,
už dievča hádžu, v tom však do hatí
so sebou strhla — Janka — mučiteľa.

Na kosu padli, oboch prepichla,
na krvavo sa zabarvila pena,
veselá vieska razom utíchla,
len matky plačú, kúpačka skončená.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e674">
        </a>
        Rozkvitla lipa…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Rozkvitla lipa,
zapel drozd v háji,
miluj ma, dievča,
v života máji.

V života máji,
kým slnko svieti,
kým mladosť krátka
nám neuletí.

Kým ruže v sade
nám prekvitajú,
dokiaľ sa líčka
ti červenajú.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e686">
        </a>
        Vo ville pri rieke…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Vo ville pri rieke oblok otvára sa,
keď mladým ránom dýcha vonný sad,
k večeru zastiera ľahunká ho riasa,
keď šíri opojný sa noci chlad.

Pri okne za kvetmi stará panna snije,
šum, vzdychy nečuť, sivá hlava len,
mihne sa tu i tam zpoza žaluzije,
pár čiernych očí, čela diadém.

Pod oknom milenec nestojí už dávny,
ten hrdý, ľúby, pravý, jediný,
nešepce vrúcne sen nevracia sa slávny,
a tupo plynú chvíle, hodiny.

Vo ville pri okne stará panna sedí
a nevie o smiechu ni o plači,
spomienky vôňu len dýcha, ako vtedy,
keď lásky kvitol máj; to postačí.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e698">
        </a>
        V mestskom sade na lavičke…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        V mestskom sade na lavičke
starý šedivý pán sedí.
Koľkí sú tu, čo tu vlani
sedeli s ním naposledy?

Futrál z vrecka vyťahuje,
futrál čierny s okuliarmi,
za známymi obzerá sa
starý pán v deň prvý jarný.

Sklamaný, so slzou v oku
futrál do vrecka zas kladie:
„Samá neznáma tvár, sami
zostali sme v starom sade.“

„No, veď nič to za to!“ Domov
cupká už po trotoáre.
„Možno na rok nebudem už
hľadieť na tie cudzie tváre.“
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e711">
        </a>
        Vždy mi plní srdce z jara…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Vždy mi plní srdce z jara
rozpomienka kási stará,
až, keď zima decembrová
fučí, svitá v duši nová.

Chlapec myslí tiež tak celky
na čas, keď už bude veľký,
starec pri spomienke rastie
na mladosti zašlé šťastie.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e723">
        </a>
        Keď zima uteká a jaro letí v sad…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Keď zimu uteká a jaro letí v sad
a prvý škovrán pieseň svoju nôti,
ja vtedy, lúky, les, ja vtedy mám vás rád
a vtedy jasám blaha na sihoti.

Však blaho pŕchne hneď, sa nový rodí žiaľ,
keď prvý jara lúč pobozká nivy, vtedy,
že Vesna mladistvá nám v šerú pŕchne diaľ,
že usmieva sa jaro naposledy.

Tá jeho rozlúčka tak bôľne raní hruď,
chcel bych sa ztratiť v šere tmavom tajne
a neprecítnuť ani, na svet zabudnúť,
kým vládnu svetmi suďby nepoddajné.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e735">
        </a>
        A predsa zahynie…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A predsa zahynie, čo jako blaží,
to jaro milé, no, nie od čierťaží,
nie búrok ťažkých, ľudí nepriazne
snáď zapúdené zahynúť má. Nie.

Veď po búrke zas zeleň stromov zmladne,
pre kúpäjí pár srdce nevychladne,
a milenci zas ruka v ruke, ach,
sať budú vzduch vo vonných alejach.

Lež vlastnou vinou zhynieš, jaro drahé,
tie okamžiky opojné a blahé,
tie vzdychy, teplé lásky vlnenia,
ver, v horúce ťa leto premenia.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e747">
        </a>
        Minul deň krásny…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Minul deň krásny,
je večer hmlistý,
a na zem vlhkú
padajú listy.

Padajú listy,
padajú kvety,
už jaro v kraje
ďaleké letí.

Už uletelo
pred vôňou ruží,
a moje srdce
vždy za ním túži.

Za ním tak túži,
mrie žiaľom samým,
ó, mať tak krýdla,
poletieť za ním!

Poletieť v kraje
tie nedohliadne,
kde ľúbosť blaží
a neuvädne!
       </span>
      </p>
     </div>
    </p>
    <p>
    </p>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e759">
       </a>
       V. Leto
      </h2>
     </div>
    </div>
    <div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#d56e766">
        Vy dumné, letné večery…
       </a>
      </span>
     </dt>
     <dt>
      <span class="sect1">
       <a href="#d56e778">
        Ó, rozpomienka bláhová…
       </a>
      </span>
     </dt>
     <dt>
      <span class="sect1">
       <a href="#d56e790">
        Šípková ružička
       </a>
      </span>
     </dt>
     <dt>
      <span class="sect1">
       <a href="#d56e802">
        Leto
       </a>
      </span>
     </dt>
     <dt>
      <span class="sect1">
       <a href="#d56e814">
        A predsa…
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e766">
        </a>
        Vy dumné, letné večery…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Vy dumné, letné večery,
ó, keby ste vy vedely,
jak vôňa vaša mdlá,
že odbleskom sa zdá
tých krajších časov iba,
keď jediný cit hýba
tým srdcom ľudským zmladlým,
ó, keby ste to vedely,
vy, hrdé letné večery,
preč by ste letely,
pod zem by sa skryla
tá lúka šveholivá
i s kvietim svojím zvädlým.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e778">
        </a>
        Ó, rozpomienka bláhová…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Ó, rozpomienka bláhová,
niť zlatá, sedmorakej dúhy pás,
nač vzbudilas’ ju v mojom srdci zas
ty, sladká vôňa bazová?!

Jásavé zvuky klavíru,
už schvátily ste, načo ešte raz
ju schvátiť chcete v krásny mája čas
tú dušu svojho do víru?

Ó, teplý vánok večera,
ty nezavanieš duše mojej chlad,
vy, hviezdy jasné, ja vás mám tak rád,
lež najkrajšia z vás sletela.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e790">
        </a>
        Šípková ružička
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Prekvitajú ruže štepené,
biele, žlté, bľadočervené,
no, nech láka, jak chce, barva všaková,
najkrajšia je predsa ruža šípová.

Ruže v sade samé koketty,
hľadia pyšne iné na kvety;
šípová ružička malá, skromnučká
kvitne na pomedzí sama-samučká.

Ruže v sade studu neznajú,
falošné ich slečny voňajú,
lež tej pravej vône v nich už neveľa,
veď ich voňajú vždy, z rána, z večera.

Ruža šípová sa zapýri,
keď ju obletujú motýli,
ju len jedna bľadá kráska ovonia,
po práci keď večer tíško zazvonia.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e802">
        </a>
        Leto
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Tak krásne, večne jakosi
vyspevuje vták v rákosi,
a na poli raž vlnitá
červeným makom prekvitá.

Na lúke cvrček šije si,
chvíľkami zašumia lesy,
a hučiaca horská riasa,
tak sladko šumí, uspáva.

Zaveje vánok večerný,
páľ schladí, túžbu umierni,
vykukne mesiac rohatý,
hviezdami nebo pozláti.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e814">
        </a>
        A predsa…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A predsa nechcel by som večne žiť,
tu, pri potoku medzi horami,
kde faloš svetská srdce nemámi,
kde skoro nieto za čím zatúžiť.

Mne oko slepí bujná lučina,
opája smysly dúška materia,
umdlievam, chabnem, než sa zvečeria,
prv, ako tatranský kraj usína.

Ta, domov, v huk, dym, vo vír života,
kde v divom zmätku deň naháňa deň,
stráň voňavá pripadá ako sen,
za horou srdce zmára tesknota.
       </span>
      </p>
     </div>
    </p>
    <p>
    </p>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e826">
       </a>
       VI. Jaseň
      </h2>
     </div>
    </div>
    <div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#d56e833">
        A ešte raz tak slnko zažiari…
       </a>
      </span>
     </dt>
     <dt>
      <span class="sect1">
       <a href="#d56e845">
        Už opadalo lísťa s buka…
       </a>
      </span>
     </dt>
     <dt>
      <span class="sect1">
       <a href="#d56e857">
        Hmlou jasennou…
       </a>
      </span>
     </dt>
     <dt>
      <span class="sect1">
       <a href="#d56e869">
        Keď tak vidím kvietky zvädať…
       </a>
      </span>
     </dt>
     <dt>
      <span class="sect1">
       <a href="#d56e881">
        Jaksi mdlo to slnko žiari…
       </a>
      </span>
     </dt>
     <dt>
      <span class="sect1">
       <a href="#d56e893">
        Vietor hviždí zúfalý…
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e833">
        </a>
        A ešte raz tak slnko zažiari…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        A ešte raz tak slnko zažiari,
jakoby večne malo na nás svietiť,
nie, nezažiari viac už do jari,
nuž, rozlúčku chce s nami dneská svätiť.

Zas novým ohňom tvár mu vzblčala,
jakoby nikdy nemalo sa vzdialiť,
nie, rozlúčka ho mocne dojala;
nuž, zakrývať chce city, smiechom žialiť.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e845">
        </a>
        Už opadalo lísťa s buka…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Už opadalo lísťa s buka,
hmlou zahalil sa šíry kraj,
sa jagá srieňom vlhká lúka.

Priletí zima nebodaj,
zaveje sňahom pestré kvety,
dolinku úzku, svrčín háj.

Zakvíli vietor, lístok sletí,
mne šeptať bude canzonetty,
o večnej láske sladkú báj.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e857">
        </a>
        Hmlou jasennou…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Hmlou jasennou svet pustý odetý,
tak žiaľno mysleť letné na kvety,
na leto, ktoré v barvách hýri,
my sme sa krásou jeho spili,
než z opojenia sme sa prebrali,
už bujné krásy leta zvetraly,
nič nezostalo nám z tej sezóny,
len vôňa v duši, vánok ozónny.

Kus vône v duši,
čo blaha, slasti mladosť tuší,
čo fantázia bujná nasníva,
paripa žitia jara ohnivá,
pred čím na nebi hviezdy bľadnú
a preds’ to nikdy nezahliadnu,
to všetko srdce pocítilo.
Jako by potom neľúbilo
tie tvoje svetlé oči snivé,
úsmevy tvoje okúzlivé?!

A darmo teraz vietor kvíli,
stre suché lísťa na mohyly,
mne ver’ zo srdca nevyvanie
spomienka tvoja, milovanie,
a teplo blahej lásky prvej
nezmrzne v zime decembrovej,
predo mnou dosiaľ žiaria v noci
tie svetlé, snivé tvoje oči.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e869">
        </a>
        Keď tak vidím kvietky zvädať…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Keď tak vidím kvietky zvädať,
včera voňaly čo krásne,
mesiac bľadnúť, hviezdy padať,
teraz svietily čo jasne,

keď tak počína sa šeriť
prv, než svitať započalo,
vietor zimný začne kvieliť,
kde len teraz bolo jaro:

zdá sa mi, že život celý
taký rýchly je a krátky,
nestačí na objem vrelý,
na jedinký bozk len sladký.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e881">
        </a>
        Jaksi mdlo to slnko žiari…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Jaksi mdlo to slnko žiari,
pršia listy pozlátisté,
posledné to iskry iste
môjho srdca na oltári.

Storakou sa farbou zláti
zamĺkly les, stráňa holá,
sťa by obliekla si bola
rúcho smútku, hrobu šaty.

Zaspávajú melódie
lesa, prameň kryštálový
už bozk slnca neuloví,
vták sa z neho nenapije.

Už sa leto nenavráti,
darmo vzdychám za dievčinou,
pošla ona stranou inou,
pozde je už banovati.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e893">
        </a>
        Vietor hviždí zúfalý…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Vietor hviždí zúfalý,
leják bije o skaly,
ako by sa na tom svete
dvaja radi nemali.

Smutný kraj náš voľáky,
nebom tiahnu oblaky,
vari ta, kde večné jaro
sídli, letia za vtáky?

Dušou tiahnu zkalené
rozpomienky blažené,
rozpomienky na šum lesný,
na trošíčku zelene.

Celý svet už tíško sní,
trebárs tomu len pár dní,
čo nám ešte ponad hlavy
krúžil bocian posledný.

Zasvieť, slnko, ešte raz,
potom môže pršať zas,
veď tie slzy neba stuhnú,
skoro šľahne na ne mráz.

Keď zas zžiariš ohnive,
slnko naše premilé,
snáď si na daktorého z nás
odpočineš mohyle.
       </span>
      </p>
     </div>
    </p>
    <p>
    </p>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e905">
       </a>
       VII. Fašiangy
      </h2>
     </div>
    </div>
    <div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#d56e912">
        Fašiangy, fašiangy…
       </a>
      </span>
     </dt>
     <dt>
      <span class="sect1">
       <a href="#d56e924">
        Je ráno. Už je po tanci
       </a>
      </span>
     </dt>
     <dt>
      <span class="sect1">
       <a href="#d56e936">
        Už prestala milá kukulienka kukať…
       </a>
      </span>
     </dt>
     <dt>
      <span class="sect1">
       <a href="#d56e948">
        Padá sniažik, padá…
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e912">
        </a>
        Fašiangy, fašiangy…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Fašiangy, fašiangy,
míňate sa veľmi,
ešte som sa málo
zabavil s priateľmi.

Málo natancoval,
zabavil trošíčka,
málo poceloval
švárnych dievčat líčka.

Fašiangy, fašiangy,
málo vo vás lásky,
už nevystačíte
ani na ohlášky.

Ani na ohlášky,
už vám tak dohára,
akože povediem
milú od oltára?!

Milú od oltára,
moje potešenia?!
Nebude ver, z neho
tie fašiangy žieňa!
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e924">
        </a>
        Je ráno. Už je po tanci
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Je ráno. Už je po tanci.
Rozchádzajú sa šarvanci.
I cigáň kráča samotný,
čo sámpiaty hral pod okny.

Bol tanec. Bola muzika,
zabávala sa Zuzika,
Mariška, Milka, Aničky,
sedely pri nich mamičky.

Mamičky samy sedely,
dcérky sa v kole vrtily,
len jedno dievča v kútiku,
počúvalo spev, muziku.

Ju nik do tanca nepojal,
okolo pása neobjal,
nik nemal pre ňu slovíčka:
„Čo si tak smutná, dievčička?“

Keď prijde domov, tu mati
darmo sa bude pýtati:
„Ako si sa, dcérka drahá,
ako si sa zabávala?“

Neodpovie v nemom žiali,
veď by ju slzy zalialy,
v komôrke hlávku ovesí:
„Ach, nádej moja, kdeže si?!“
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e936">
        </a>
        Už prestala milá kukulienka kukať…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Už prestala milá kukulienka kukať,
už prestala za mnou moja milá kukať,
čo ma po nej, ani ja nekuknem za ňou,
pustím sa ja blúdiť sem-tam hustou stráňou.

Nebudem, nebudem chodiť na muziky,
nedám sa trucovať, viacej od Zuziky,
plná fľaša vína bude moja milá,
zabavím sa, však mi hodina nebila.

A keď uschne na čej’s hlave z myrty veniec,
a ja budem žiť — piť jak starý mládenec,
nado mnou mnohá mať rukama zalomí,
bude to mať jedno dievča na svedomí.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e948">
        </a>
        Padá sniažik, padá…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Padá sniažik, padá,
šíry kraj sa belie,
nevidno v záhradke
moje potešenie.

Ej, už mi tak nenie,
ako mi bývalo,
keď ma potešenie
moje milovalo.

Miluje ma podnes,
lež len potajomky,
musí ma zamykať
do srdca komôrky.

Do srdca komôrky,
skrytej, najtajnejšej,
už ja nesmiem chodiť
k mojej najmilejšej.

Moja najmilejšia
do kostola chodí,
sadne do lavice,
horké slzy roní.

Horké slzy roní,
chladná zem ich pije,
veď sme sa dožili,
potešenie moje!

Usmieva sa hosťom
mojej milej mati,
cudzie kone stoja
pred súsedé vráty.

Cudzie kone stoja,
nepokojne hrabú,
povezú si skoro
domov paniu mladú.

Padaj, sniažik, padaj,
zavej chodník, hriadky,
už nebudem chodiť
k milej do záhradky.

Fúkaj, fújavica,
fúkaj shora, zdola,
aby som nevidel
do súsedé dvora.

Aby som nevidel,
že čo bolo, nenie,
nepočul nariekať
moje potešenie.
       </span>
      </p>
     </div>
    </p>
    <p>
    </p>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="d56e961">
       </a>
       VIII. Piesne a popevky
      </h2>
     </div>
    </div>
    <div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#d56e968">
        Hora krásna!…
       </a>
      </span>
     </dt>
     <dt>
      <span class="sect1">
       <a href="#d56e980">
        Popevky
       </a>
      </span>
     </dt>
     <dt>
      <span class="sect1">
       <a href="#d56e992">
        Vo farskom dvore…
       </a>
      </span>
     </dt>
     <dt>
      <span class="sect1">
       <a href="#d56e1004">
        Ani sa mi už tá hora…
       </a>
      </span>
     </dt>
     <dt>
      <span class="sect1">
       <a href="#d56e1016">
        Padá rosa, padá…
       </a>
      </span>
     </dt>
     <dt>
      <span class="sect1">
       <a href="#d56e1028">
        Zakvitla už farská lúka…
       </a>
      </span>
     </dt>
     <dt>
      <span class="sect1">
       <a href="#d56e1040">
        Za rána rosa…
       </a>
      </span>
     </dt>
     <dt>
      <span class="sect1">
       <a href="#d56e1052">
        V mladej hore kalina…
       </a>
      </span>
     </dt>
     <dt>
      <span class="sect1">
       <a href="#d56e1065">
        V tmavej noci mesiac svieti…
       </a>
      </span>
     </dt>
     <dt>
      <span class="sect1">
       <a href="#d56e1077">
        Odkvitla už dávno fijala…
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e968">
        </a>
        Hora krásna!…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Hora krásna, hora mladá,
či ma moja milá rada?
Hora hustá, hora čierna,
či mi bude vždycky verná?

Hora mladá, hora šumná,
miluje ťa myseľ dumná,
moje srdce všetko verí,
čo mu šum tvoj zaševelí.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e980">
        </a>
        Popevky
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Kamarát môj dobrý do ucha mi šepce,
že z tých našich dievčat žiadne ľúbiť nechce.

Ľúbila by každá, ale nemá koho,
pekných chlapcov málo, ledajakých mnoho.

Dievčatá, ej, to si dobre rozmyslite,
či nám vy raz na vždy vôľu pokazíte!

Vôľu pokazíte, mladosť ofrflete,
zle to bude veru na tom Božom svete.

Zima bude samá, ale žiadnej jari,
veru nespomôžu potom žiadne čary.

Nebude už farár o ľúbosti kázať,
nebude mať komu štólou ruky viazať.

Mládenec do hory žiaľne zavolá si:
Kdeže podely sa moje mladé časy?!

Iba hora zšumí, vetrík pozakvíli,
budeže nám ľúto, že sme neľúbili.

Červený list z jalše do vodičky padne,
čo sa zostaralo, viac už neomladne.

Keď už doskackal vták, viac už neposkáče,
nejedno ver’ dievča horko pozaplače.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e992">
        </a>
        Vo farskom dvore…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Vo farskom dvore
dievčina stála
a na oblaky
sa pozerala.

„Oblaky čierne
tam pod hviezdami,
čo robí milý
tam za horami?“

„Tam za horami
v ďalekom svete,
veď azda o ňom
voľačo viete?!“

„Či na mňa myslí,
či ešte ľúbi,
či nezabudol
na naše sľuby?“

„A či mi zvädol
od túžby samej,
od srdca žiaľu,
od lásky mladej?!“
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e1004">
        </a>
        Ani sa mi už tá hora…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Ani sa mi už tá hora nezelenie,
nepotešia duše tie, zore červenie,
ani hora hustá pre mňa nezašumí,
aby odháňala s duše ťažké dumy.

Darmo ma každý deň ľúbaš, slnko zlaté
darmo sa mi, darmo, hviezdičky, jagáte,
pre mňa na tom svete radosti viac nenie
keď ma zanechalo moje potešenie.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e1016">
        </a>
        Padá rosa, padá…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Padá rosa, padá,
slniečko ju zláti,
už ja nepostávam
pred súsedé vráty.

Načo tá rosička,
načo trávu močí?
Dosť sa jej nakropia
moje sivé oči.

Zelená je všade
súsedé trávička,
každé ráno na ňu
padáva rosička.

Ale tam sa predsa
najkrajšie zelenie,
kde ju slzou kropí
moje potešenie.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e1028">
        </a>
        Zakvitla už farská lúka…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Zakvitla už farská lúka,
vyhnal vŕby peň,
miloval som švárne dievča,
viac ho nebudem.

Ani mňa nebude ľúbiť
má frajerečka,
už ja budem musieť chodiť
aj bez perečka.

A ja za tým pierkom veru
málo banujem,
radšej sa ja za husára
doraz zverbujem.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e1040">
        </a>
        Za rána rosa…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Za rána rosa
studená padá,
trošíčku lásky
sa mi tak žiada.

Už slabne slnka
horúca žiara,
kebys sa, dievča,
milovať dala!

Večernú vetrík
pieseňku šepce,
to srdce túžiť
len prestať nechce.

Mesiačik vyšiel
plnučký, dúži,
to moje srdce
len túži, túži.

Na nebi hviezda
posledná hasne,
ó, srdce, kedy
budeš už šťastné?!
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e1052">
        </a>
        V mladej hore kalina…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        V mladej hore kalina,
nechala ma Marina.

Nechala ma, a ja ju,
nech nás ohovárajú.

Kým bol máj, ma ľúbila,
inému sa sľúbila.

Keď odkvitla fijala,
zabudla ma, nechala.

Počkaj, dievča, do jari,
eštes’ nie pri oltári!

Nechcem ti zlô vinšovať,
ešte môžeš banovať.

V žiali pominieš celá
zato, žes’ ma nechcela.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e1065">
        </a>
        V tmavej noci mesiac svieti…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        V tmavej noci mesiac svieti,
v moju dušu túžba letí.

Mesiac skryl sa za oblaky,
ten môj smútok stály dáky.

Žiali, srdce za dievčinou,
ktorá pošla stranou inou.

Pošla v diaľku, neplakala,
v žalosti ma zanechala.

Mesiac svieti čudný, drzý,
vyschly žiaľu môjho slzy.

Vyschly, už viac nepotečú,
neoplačú zradu niečiu.

Neoplačú, neožiaľa
devu, čo ma milovala.

Milovala, sľubovala,
pre druhého zanechala.

Zanechala pre druhého,
sklamaného, samotného.

Samotného zanechala,
odišla v diaľ, neplakala.

V tmavej noci mesiac svieti,
v moju dušu žalosť letí.
       </span>
      </p>
     </div>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e1077">
        </a>
        Odkvitla už dávno fijala…
       </h2>
      </div>
     </div>
     <div>
     </div>
    </div>
    <p>
    </p>
    <p>
     <div class="literallayout">
      <p>
       <span style="white-space: pre;">
        Odkvitla už dávno fijala,
už sa moja milá vydala,
vydala sa hrdo do mesta,
je z nej, vravia, švárna nevesta.

Moje srdce za ňou nežiali,
dosť sa nažialilo do jari,
ale myslím na čas jasenný,
na mej milej veniec zelený.

Pekná bola, dobrá frajerka,
pokým ľúbila ma, chuderka;
ruža v sade každá voňavá,
lež vraj z milej žena mrchavá.
       </span>
      </p>
     </div>
    </p>
    <p>
    </p>
   </div>
  </div>
 </body>
</html>
