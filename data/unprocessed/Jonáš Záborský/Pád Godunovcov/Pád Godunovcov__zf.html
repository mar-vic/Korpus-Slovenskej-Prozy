<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2517112">
       </a>
       Osoby
      </h2>
     </div>
    </div>
   </div>
   <p>
   </p>
   <p>
   </p>
   <p>
    BORIS GODUNOV, cár
   </p>
   <p>
    MÁRIA, jeho manželka
   </p>
   <p>
    FEDOR, ich syn
   </p>
   <p>
    KSENIA, ich dcéra
   </p>
   <p>
    GRIŠKA OTREPIEV, samozvanec pod menom Dimitrija
   </p>
   <p>
    MARFA, cárica-mníška, matka ubitého Dimitrija
   </p>
   <p>
    JÓB, patriarcha moskovský
   </p>
   <p>
    GRIGORIJ, SEMEN, IVAN GODUNOVCI, príbuzní Borisovi
   </p>
   <p>
    DIMITRIJ ŠUJSKÝ, švagor cárov
   </p>
   <p>
    EKATERINA, jeho manželka, sestra Márie
    <sup>
     [
     <a class="footnote" href="#ftn.id2517166" name="id2517166">
      1
     </a>
     ]
    </sup>
   </p>
   <p>
    VASILIJ MOSAĽSKÝ,
    <sup>
     [
     <a class="footnote" href="#ftn.id2517182" name="id2517182">
      2
     </a>
     ]
    </sup>
   </p>
   <p>
    PETER BASMANOV,
    <sup>
     [
     <a class="footnote" href="#ftn.id2522928" name="id2522928">
      3
     </a>
     ]
    </sup>
   </p>
   <p>
    VASILIJ GOLICIN,
    <sup>
     [
     <a class="footnote" href="#ftn.id2522953" name="id2522953">
      4
     </a>
     ]
    </sup>
   </p>
   <p>
    TATEV,
    <sup>
     [
     <a class="footnote" href="#ftn.id2522978" name="id2522978">
      5
     </a>
     ]
    </sup>
   </p>
   <p>
    BOROŠIN,
   </p>
   <p>
    OGAREV; bojari ruskí
   </p>
   <p>
    KORELA, hejtman kozákov
   </p>
   <p>
    NIEBORSKÝ, vodca družiny poľskej
   </p>
   <p>
    JAKUB MARŽERET, zeman francúzsky v službe ruskej
   </p>
   <p>
    VALTER RÓZEN, zeman livonský, náčelník nemeckého pluku
   </p>
   <p>
    NIKIFOR, LEONID; mnísi
   </p>
   <p>
    REITLINGER, lekár a astrolog
   </p>
   <p>
    SERGIJ MOLČANOV, potomný druhý samozvanec
   </p>
   <p>
    ŠČEKIN, jurodivý
   </p>
   <p>
    GLIEB, sedliak
   </p>
   <p>
    TIMOVSKÁ, sedliačka
    <sup>
     [
     <a class="footnote" href="#ftn.id2523042" name="id2523042">
      6
     </a>
     ]
    </sup>
   </p>
   <p>
    Vyše týchto mešťania, vojaci a žilci ako osoby nemé.
   </p>
   <p>
   </p>
   <p>
    <span class="emphasis">
     <em>
      (Dejište Moskva a Putivľ r. 1604 — 1605.)
     </em>
    </span>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2517166" name="ftn.id2517166">
        1
       </a>
       ]
      </sup>
      <span class="emphasis">
       <em>
        Ekaterina,
       </em>
      </span>
      manželka Dimitrija Šujského, vykreslená
                         shodne s autorovým prameňom.
     </p>
    </div>
    <div class="footnote">
     <p>
      <sup>
       [
       <a class="para" href="#id2517182" name="ftn.id2517182">
        2
       </a>
       ]
      </sup>
      <span class="emphasis">
       <em>
        Vasilij Mosaľský,
       </em>
      </span>
      mal takú úlohu, akú mu autor
                    dáva.
     </p>
    </div>
    <div class="footnote">
     <p>
      <sup>
       [
       <a class="para" href="#id2522928" name="ftn.id2522928">
        3
       </a>
       ]
      </sup>
      <span class="emphasis">
       <em>
        Peter Feodorovič Basmanov,
       </em>
      </span>
      zradil Fedora Godunova a
                         prešiel s vojskom k samozvancovi. Zavinil, že samozvanec dal odsúdiť na
                         smrť Vasilija Šujského, ktorému však potom — na svoju záhubu — dal milosť.
                         Basmanov márne vystríhal svojho pána (Lžedimitrija I.) pred hotovým
                         sprisahaním a zahynul s ním v paláci 16. mája 1606, lebo ho prebodol
                         Tatiščev.
     </p>
    </div>
    <div class="footnote">
     <p>
      <sup>
       [
       <a class="para" href="#id2522953" name="ftn.id2522953">
        4
       </a>
       ]
      </sup>
      <span class="emphasis">
       <em>
        Vasilij Vasiljevič Golicyn,
       </em>
      </span>
      po Borisovej smrti
                         prestúpil k samozvancovi, ale potom bol z prvých účastníkov pri jeho
                         svrhnutí. Za Lžedimitrija II. bol druhým vojvodcom vojska Šujského, ale r.
                         1608 pri prvej srážke sa dal zbabele na útek. Zúčastnil sa na svrhnutí
                         Šujského a bol členom posolstva do Žigmundovho tábora pri Smolensku, kde ho
                         s ostatnými ruskými poslami ponechali v zajatí.
     </p>
    </div>
    <div class="footnote">
     <p>
      <sup>
       [
       <a class="para" href="#id2522978" name="ftn.id2522978">
        5
       </a>
       ]
      </sup>
      <span class="emphasis">
       <em>
        Tatev, Borošin, Ogarev, Korela, Nieborský
       </em>
      </span>
      sú
                         vykreslení podľa autorovho prameňa.
     </p>
    </div>
    <div class="footnote">
     <p>
      <sup>
       [
       <a class="para" href="#id2523042" name="ftn.id2523042">
        6
       </a>
       ]
      </sup>
      <span class="emphasis">
       <em>
        Nikifor a Leonid, mnísi, sedliak Glieb a sedliačka
                         Timovská
       </em>
      </span>
      asi nie sú historické osoby. Sú to vedľajšie osoby,
                         potrebné pre dej.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2523079">
       </a>
       Dejstvo prvé
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2523097">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2523173">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2523357">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2523499">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2506520">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2506609">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2506699">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2506795">
        Výstup 8.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: palota v Kremli.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523097">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Grigorij a Ivan Godunovci.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      GRIGORIJ:
      <br/>
      Šesť už tomu liet, čo noha moja
      <br/>
      Nešliapla na kremeľské tie prahy.
      <br/>
      Čo chce teraz so mnou zase Boris?
      <br/>
      <br/>
      IVAN:
      <br/>
      Čo! Grigorij, nevieš, čo sa deje?
      <br/>
      <br/>
      GRIGORIJ:
      <br/>
      Vystupuje z hrobu urazený
      <br/>
      Dimitrija tieň.
      <br/>
      <br/>
      IVAN:
      <br/>
      Nespomínaj už,
      <br/>
      čo sa stalo a viac neodstane:
      <br/>
      Ale prilož pri nebezpečenstve
      <br/>
      Domu nášho i ty taktiež ruku.
      <br/>
      Komu sa má sveriť, jestli nie nám,
      <br/>
      Obkľúčený všade zradou, Boris?
      <br/>
      Celé jeho trpké panovanie
      <br/>
      Je len zápas so zlomyseľnými.
      <br/>
      Všetky svoje vysoké schopnosti,
      <br/>
      Ktoré mohly by zvelebiť cárstvo,
      <br/>
      Vynaložiť musí k odrážaniu
      <br/>
      Nápastí,
      <sup>
       [
       <a class="footnote" href="#ftn.id2523132" name="id2523132">
        7
       </a>
       ]
      </sup>
      by obsedel na tróne.
      <br/>
      <br/>
      GRIGORIJ:
      <br/>
      Dodaj k tomu, že všetky dôchodky
      <br/>
      Gosudarstva nakladá k úplate
      <br/>
      Najpodlejších, by striehli za krokmi
      <br/>
      Ušľachtilých, ktorí nie sú ešte
      <br/>
      Vo kláštoroch alebo žalároch.
      <br/>
      To je, čo som predvídal a prečo
      <br/>
      Odporoval som jeho úmyslom.
      <br/>
      Na prestole zločin sa trpieva
      <br/>
      So škripením zubov. Kto pochvátil
      <br/>
      Ním vrchnú moc,
      <sup>
       [
       <a class="footnote" href="#ftn.id2523148" name="id2523148">
        8
       </a>
       ]
      </sup>
      musí byť tyranom.
      <br/>
      A ako je tyran proti všetkým,
      <br/>
      Tak zase všetci proti tyranovi.
      <br/>
      <br/>
      IVAN:
      <br/>
      Uznávam to, trpkou poučený
      <br/>
      Skúsenosťou. Hovoril si pravdu.
      <br/>
      Bodaj by sme ťa boli slúchali!
      <br/>
      Čože ale nám počať už teraz?
      <br/>
      Boris musí držať sa na tróne
      <br/>
      Ako môže, bo krok so prestola
      <br/>
      Vedie prosto na popravné miesto.
      <br/>
      A my osud svoj od Borisovho
      <br/>
      Odlúčiť konečne nemôžeme.
      <br/>
      Ako s Marfou padli všetci Nahí,
      <br/>
      Tak s Borisom padnú Godunovci.
      <br/>
      Slúž mu verne, lebo náš si. Ide.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523173">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Boris Godunov k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Grigorije! Tys’ dávno nebol tu.
      <br/>
      <br/>
      GRIGORIJ:
      <br/>
      Pre mňa miesta niet, kde slovo moje
      <br/>
      Nič neplatí.
      <br/>
      <br/>
      BORIS:
      <br/>
      Rozhodnutie pri mne,
      <br/>
      Rada bola vždycky i pri tebe,
      <br/>
      Pokiaľ si sa sám z nej nevylúčil.
      <br/>
      Nevedel si o veľkom tajomstve?
      <br/>
      <br/>
      GRIGORIJ:
      <br/>
      Nie viac nežli čo celá Rosia.
      <br/>
      <br/>
      BORIS:
      <br/>
      Ty vždycky ten spurný, tvrdohlavý.
      <br/>
      Pôjdeš sbierať vojsko do Sieverska.
      <sup>
       [
       <a class="footnote" href="#ftn.id2523209" name="id2523209">
        9
       </a>
       ]
      </sup>
      <br/>
      <br/>
      GRIGORIJ:
      <br/>
      Poslušnosťou som ti zaviazaný.
      <br/>
      Jestli ako obecného pošleš
      <br/>
      Vojína ma, pôjdem bez odporu;
      <br/>
      Za vodcovstva česť ďakovať musím.
      <br/>
      <br/>
      BORIS:
      <br/>
      Nič teda ti naskrz nezáleží
      <br/>
      Na cti, moci, sláve Godunovcov?
      <br/>
      <br/>
      GRIGORIJ:
      <br/>
      Tú som chcel zachovať nedotknutú.
      <br/>
      Vykonali ste bezo mňa nečin,
      <br/>
      Nuž neste i následky bezo mňa.
      <br/>
      Boli vtedy ste neohrození,
      <br/>
      Trepete sa teraz pred paholkom.
      <br/>
      <br/>
      BORIS:
      <br/>
      Naposledok i ja rieknuť musím:
      <br/>
      Ten, kto nie je so mnou, proti mne jest.
      <br/>
      Chcem vedieť, či priateľa mám v tebe,
      <br/>
      Grigorije, či mám protivníka?
      <br/>
      <br/>
      GRIGORIJ:
      <br/>
      Ani jedno ani druhé, Boris.
      <br/>
      Nie za teba som, nie proti tebe.
      <br/>
      Tamto bráni sľub, toto pokrvnosť.
      <br/>
      Som a chcem byť nečinným zriteľom.
      <sup>
       [
       <a class="footnote" href="#ftn.id2523252" name="id2523252">
        10
       </a>
       ]
      </sup>
      <br/>
      <br/>
      BORIS:
      <br/>
      To mi nie dosť. Žiadam spoludejstvie.
      <sup>
       [
       <a class="footnote" href="#ftn.id2523262" name="id2523262">
        11
       </a>
       ]
      </sup>
      <br/>
      <br/>
      GRIGORIJ:
      <br/>
      Hrdlo môžeš mať, nie spoludejstvie.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      BORIS:
      <br/>
      Utešená vec takí príbuzní!
      <br/>
      Najostrejší on pozorovateľ,
      <br/>
      No najtrpší môj posudzovateľ.
      <br/>
      Zabezpečiť sa mi pred človekom.
      <br/>
      Vstrčím ho do najodľahlejšieho kláštora.
      <br/>
      <br/>
      IVAN:
      <br/>
      Chráňboh takej náhlosti.
      <br/>
      Dosť už bolo tých žiaľnych obetí.
      <br/>
      Neradno ich počet rozmnožovať,
      <br/>
      Príbuznými zvlášte. Čo povie svet,
      <br/>
      Keď ťa uzrie stíhať i príbuzných?
      <br/>
      <br/>
      BORIS:
      <br/>
      Čože ale robiť? Trpká nutnosť.
      <br/>
      Keď tak v oči, ako mimo očí?
      <br/>
      <br/>
      IVAN:
      <br/>
      Grigorija treba znať, Borise.
      <br/>
      To je duša naskrze poctivá.
      <br/>
      Hovorí ti trpké v oči pravdy;
      <br/>
      Ináče však nikto ešte slova
      <br/>
      Nečul z jeho úst popudlivého.
      <br/>
      <br/>
      BORIS:
      <br/>
      Nech sa teda leskne tu nečinne
      <br/>
      Svetlom naším. Pošlem Mstislavského.
      <br/>
      Ty iď k hosťom. Ukáž sa veselým.
      <br/>
      Nezjav ničím, že nám vystúpenie
      <br/>
      Samozvanca robí dáku starosť.
      <br/>
      Skrývam to i pred ženou a deťmi.
      <br/>
      Strach náš bol by nádejou zlovoľných,
      <br/>
      Bol by heslom im ku planej zrade.
      <br/>
      Panujeme, pokiaľ sa nás boja;
      <br/>
      Keď počneme báť sa my, zhynieme.
      <br/>
      Preto dávam častejšie zábavy,
      <br/>
      Preto som i dnešnú usporiadal.
      <br/>
      Chcem tým vzbudiť vo národe myseľ,
      <br/>
      Že pohŕdam i lživým Žigmundom,
      <br/>
      I chatrným jeho samozvancom.
      <br/>
      Ukážte sa teda veselými.
      <br/>
      Dvoriani sú lživí. Budú zradne
      <br/>
      Šetriť každé tvárí vašich hnutie.
      <br/>
      Kde zlej vôle niet, jest aspoň slabosť;
      <br/>
      A pokúšať slabosť nie je dobre.
      <br/>
      <br/>
      IVAN:
      <br/>
      Učiním si všemožné násilie.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      BORIS:
      <br/>
      Súd boží počína nado mnou.
      <br/>
      Mstiteľa mi desného vzbudil v tom,
      <br/>
      Na koho som nikdy nepomyslel;
      <br/>
      A poslal mi ho vo hneve odtiaľ,
      <br/>
      Odkiaľ nikto ho neočakával.
      <br/>
      Kto by sa bol nazdal, že z Haliče
      <br/>
      Vyjde strašný mstiteľ Dimitrija?
      <br/>
      Desím sa ho. Ja samodržiteľ
      <br/>
      Rosie sa desím nečestného
      <br/>
      Bohoodstupníka,
      <sup>
       [
       <a class="footnote" href="#ftn.id2523321" name="id2523321">
        12
       </a>
       ]
      </sup>
      bo nie je sám.
      <br/>
      S ním sú, tuším, všetci nespokojní:
      <br/>
      A k tým celá náleží Rosia.
      <br/>
      To zahovor, sprisahanie, zrada.
      <sup>
       [
       <a class="footnote" href="#ftn.id2523334" name="id2523334">
        13
       </a>
       ]
      </sup>
      <br/>
      Samozvanec je nástroj spiknutých,
      <br/>
      Ich vynález, ich lož, ich strašidlo.
      <br/>
      Koho pošlem v ústrety holomku?
      <br/>
      Bo neverím nikomu. Bojím sa,
      <br/>
      Že mu prišlem nových prívržencov.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523357">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Jób k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Dostal, tuším, si odpoveď z Litvy
      <br/>
      Na pastierske listy,
      <sup>
       [
       <a class="footnote" href="#ftn.id2523384" name="id2523384">
        14
       </a>
       ]
      </sup>
      patriarcha.
      <br/>
      <br/>
      JÓB:
      <br/>
      Odpoveď je tá, že kňaz Ostrožský
      <sup>
       [
       <a class="footnote" href="#ftn.id2523396" name="id2523396">
        15
       </a>
       ]
      </sup>
      <br/>
      Podržal i poslov vo väzení.
      <br/>
      <br/>
      BORIS:
      <br/>
      Tak? To teda nebude pôsobiť.
      <br/>
      <br/>
      JÓB:
      <br/>
      Povedal som, že je to vec márna.
      <br/>
      Duchovenstvo litevské
      <sup>
       [
       <a class="footnote" href="#ftn.id2523412" name="id2523412">
        16
       </a>
       ]
      </sup>
      je zčasti
      <br/>
      Odcudzené nám skrze úniu,
      <br/>
      Zčasti hrôzou ustrašené poľskou.
      <br/>
      <br/>
      BORIS:
      <br/>
      Pôsobiť nám aspoň cez domáce.
      <br/>
      Nech vyhlási na brodiagu
      <sup>
       [
       <a class="footnote" href="#ftn.id2523433" name="id2523433">
        17
       </a>
       ]
      </sup>
      kliatbu.
      <br/>
      <br/>
      JÓB:
      <br/>
      Žiadaš uviesť sám vo známosť ľudu,
      <br/>
      Že sa dakto hlási ku prestolu?
      <br/>
      <br/>
      BORIS:
      <br/>
      Cítim váhu slov tých, lež čo robiť?
      <br/>
      <br/>
      JÓB:
      <br/>
      Sbierať vojsko, obsadiť hranice.
      <br/>
      <br/>
      BORIS:
      <br/>
      V Livnách pluky pod Šeremetevým.
      <sup>
       [
       <a class="footnote" href="#ftn.id2523446" name="id2523446">
        18
       </a>
       ]
      </sup>
      <br/>
      Chcem poslať i kňaza Mstislavského
      <br/>
      Sbierať nové vo prediely južné.
      <br/>
      Počkám ale prve Ogareva.
      <br/>
      Poslal som ho vo Krakov doznať sa,
      <br/>
      Či chce pokoj a či vojnu Žigmund?
      <br/>
      <br/>
      JÓB:
      <br/>
      A ty o tom ešte pochybuješ?
      <br/>
      Pochybuješ, keď slávnostne prijal
      <br/>
      Samozvanca a uznal ho cárom?
      <br/>
      Keď mu sumy vykázal k výžive
      <br/>
      A dôchodky ku vedeniu vojny?
      <br/>
      Keď zbrojiť sa zaňho velel pánom?
      <br/>
      Keď i Krymcov navráva k nájazdu?
      <br/>
      Zo všetkého toho nevysvitá
      <br/>
      Ešte dosť, čo ďalej mieni činiť?
      <br/>
      Keď sa tážeš ho, či chce mať pokoj,
      <br/>
      A vidíš, že skutkom počal vojnu,
      <br/>
      Tým len novej mu dávaš smelosti.
      <br/>
      Lebo z toho súdi, že sa bojíš.
      <br/>
      Škoda slova s mužom vierolomným.
      <br/>
      Vojne nikdy nevyhneš ináče,
      <br/>
      Nežli keď moc rozvinieš velikú.
      <br/>
      Jeden vojak proti nemu v poli
      <br/>
      Znamená viac než tisíc vyslanstiev.
      <br/>
      <br/>
      BORIS:
      <br/>
      Počujeme hneď. Ogarev ide.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523499">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Ogarev k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      No, ako tam? Ruší Žigmund pokoj,
      <br/>
      Ktorý zaprisahal na dvadsať liet?
      <br/>
      <br/>
      OGAREV:
      <br/>
      Slovom nie, lež skutkom ruší, pravda.
      <br/>
      Skladá všetko na veľmožných pánov,
      <br/>
      Keď ich on sám vybídol k nájazdu.
      <br/>
      Hovorí, že jemu nič do toho,
      <br/>
      Kto moskovskom sedí na prestole;
      <br/>
      Brodiagu však uznal Dimitrijom.
      <br/>
      <br/>
      BORIS:
      <br/>
      A kde tento?
      <br/>
      <br/>
      OGAREV:
      <br/>
      V Kijeve, gosudar.
      <br/>
      <br/>
      BORIS:
      <br/>
      Ako silný?
      <br/>
      <br/>
      OGAREV:
      <br/>
      Asi desaťtisíc;
      <br/>
      Väčia však časť otrhaná svoloč.
      <br/>
      <br/>
      BORIS:
      <br/>
      Ich vodcovia?
      <br/>
      <br/>
      OGAREV:
      <br/>
      Dvoržický, Nieborský,
      <br/>
      Fredro, Svirský, Ratomský, Korela,
      <br/>
      So družinou každý i zástavou
      <br/>
      Vlastnou, potom on sám s Mníškovými.
      <br/>
      <br/>
      BORIS:
      <br/>
      Čo za muža?
      <br/>
      <br/>
      OGAREV:
      <br/>
      Obratný a smelý.
      <br/>
      Vládne koňom ako nikto iný,
      <br/>
      Má známosti vojenáčelníka.
      <br/>
      <br/>
      BORIS:
      <br/>
      Odprisahal vskutku pravoslávie?
      <br/>
      <br/>
      OGAREV:
      <br/>
      Sám za seba i za celý národ;
      <br/>
      Pririekol nás písmom pápežovi.
      <br/>
      <br/>
      JÓB:
      <br/>
      Večným mu v tom zostane dlžníkom.
      <br/>
      <br/>
      BORIS:
      <br/>
      A či nachádza oklamník viery?
      <br/>
      <br/>
      OGAREV:
      <br/>
      Všeobecnej, až po samú Moskvu.
      <br/>
      <br/>
      BORIS:
      <br/>
      Pošli teda všetci od rozumu?
      <br/>
      <br/>
      OGAREV:
      <br/>
      Pri zlej vôli ľudu prevolania
      <br/>
      Samozvanca pôsobia náramne,
      <br/>
      Rozširujú sa rýchlosťou blesku.
      <br/>
      Národ strká dohromady hlavy,
      <br/>
      Pripovedá si o divných cestách,
      <br/>
      Akými bol spasený Dimitrij,
      <br/>
      A o skorom jeho nastolení.
      <br/>
      Kto neverí ohavným nešvarom,
      <br/>
      Padá v nebezpečenstvo života.
      <br/>
      Vo Sieversku však žije duch Litvy.
      <br/>
      Rozsievané semeno mäteže
      <br/>
      Pôdu všade nachádza úrodnú.
      <br/>
      <br/>
      BORIS:
      <br/>
      Vybijem ja im z kotŕb šialenstvo.
      <br/>
      <br/>
      OGAREV:
      <br/>
      Prijmi ešte zvesť o Pychačevu.
      <br/>
      <br/>
      BORIS:
      <br/>
      Zradca ten u samozvanca, či tak?
      <br/>
      <br/>
      OGAREV:
      <br/>
      Samozvanec ho dal vo Sambore
      <br/>
      Zastreliť, že svedčil proti nemu.
      <br/>
      <br/>
      BORIS:
      <br/>
      Óvi! Toho som sa nespodieval.
      <br/>
      <br/>
      OGAREV:
      <br/>
      Lež ináče zachoval sa Chruščov.
      <br/>
      <br/>
      BORIS:
      <br/>
      Toho som vystrojil ku kozákom.
      <br/>
      <br/>
      OGAREV:
      <br/>
      A títo ho jali a priviedli
      <br/>
      Sviazaného predo samozvanca.
      <br/>
      <br/>
      BORIS:
      <br/>
      Taký teda duch medzi kozákmi?
      <br/>
      <br/>
      OGAREV:
      <br/>
      A čuj, aká podlosť u Chruščova.
      <br/>
      Na kolená padol pred razstrigom,
      <sup>
       [
       <a class="footnote" href="#ftn.id2523524" name="id2523524">
        19
       </a>
       ]
      </sup>
      <br/>
      Sľuboval mu úplnú poddanosť,
      <br/>
      Uisťoval, že ho s dychtivosťou
      <br/>
      Očakáva celý národ ruský;
      <br/>
      Že ty nesmieš ani hotoviť sa
      <br/>
      Proti nemu, lež len pod zásterou
      <br/>
      Krymskej vojny shromažďuješ vojsko.
      <br/>
      <br/>
      BORIS:
      <br/>
      Ha, ten podliak!
      <br/>
      <br/>
      OGAREV:
      <br/>
      I Borošin poddal
      <br/>
      Samozvancu sa samopätnásty.
      <br/>
      <br/>
      BORIS:
      <br/>
      Od toho som iného nečakal.
      <br/>
      Uzrú oni, vo čo sa vydali.
      <br/>
      S vyriadením tvojím som spokojný.
      <br/>
      Ale slúchaj! Čo si mne povedal,
      <br/>
      O tom nesmie žiadna počuť duša.
      <br/>
      Ako rád máš hlavu, tak ostríhaj
      <br/>
      Vo hlbinách toto verných si pŕs.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Ogarev odíde.)
      </em>
     </span>
    </p>
    <p>
    </p>
    <div class="literallayout">
     <p>
      Ó že nedal nám panovníkom boh
      <br/>
      Čítať v srdciach! Klamem sa pri všetkých,
      <br/>
      Ktorým verím, i ktorým neverím.
      <br/>
      Pychačev od hnevu prchol môjho
      <br/>
      A postúpil za mňa mučeníctvo;
      <br/>
      Chruščova som poslal ku kozákom
      <br/>
      Zo dôvery zvláštnej, a zradil ma.
      <br/>
      Už niet žiadnej o tom pochybnosti,
      <br/>
      Že ma zradcov obkľučujú siete.
      <br/>
      Žigmund dobre vie, nač sa spolieha.
      <br/>
      Ľasi by sa neopovážili
      <br/>
      Vstúpiť v naše prediely s paholkom.
      <br/>
      I Ogarev ten mi podozrelý.
      <br/>
      Líči veľmi živými farbami
      <br/>
      Samozvanca schopnosti i mätež.
      <br/>
      Či nestojí vo porozumení
      <br/>
      I on taktiež so sprisahanými?
      <br/>
      Či nebol na slovo so razstrigom?
      <br/>
      Či nie preto hovorí tak prudko,
      <br/>
      Aby ma vystrašil, buď od vinných
      <br/>
      Inam moju obrátil pozornosť?
      <br/>
      <br/>
      JÓB:
      <br/>
      Gosudar! Tys’ podozrievavý nad
      <br/>
      Všetku mieru. I samu ochotu
      <br/>
      Vykladáš na zlú každému stránku.
      <br/>
      Je potom div, keď sa rozširuje
      <br/>
      Tá o tebe povesť, že sa bojíš?
      <br/>
      Dodávaš tým cudzincom smelosti,
      <br/>
      Zrady budíš myšlienku vo svojich.
      <br/>
      Načo sami neboli by prišli,
      <br/>
      Ku tomu ich nútiš podozrením.
      <br/>
      <br/>
      BORIS:
      <br/>
      Vo krútňave zrady a vzájomných
      <br/>
      Osočení neviem komu veriť.
      <br/>
      <br/>
      JÓB:
      <br/>
      Nepestuj sám neresť túto dvorov.
      <br/>
      Bolo by ti lepšie nedoznať sa
      <br/>
      O každom, ktoré kde padne, slove.
      <br/>
      Doznávaš sa i o nebylinách.
      <sup>
       [
       <a class="footnote" href="#ftn.id2506479" name="id2506479">
        20
       </a>
       ]
      </sup>
      <br/>
      Vyzvedači, aby sa hodnými
      <br/>
      Ukázali mzdy, podávajú ti
      <br/>
      I klebety lživé, skutočné však
      <br/>
      Spotvorujú, zveličujú ľstive.
      <br/>
      A čo z toho všetkého? Pred tebou
      <br/>
      Trasú všetci sa, ty pred všetkými.
      <br/>
      <br/>
      BORIS:
      <br/>
      Neznať cesty vrahov nebezpečné,
      <br/>
      A oni ma obkľučujú všade.
      <br/>
      Zrada sedí vo srdci každému
      <br/>
      A nevďačnosť. Čo prijal dobrého,
      <br/>
      To neberie ani do počitu:
      <sup>
       [
       <a class="footnote" href="#ftn.id2506499" name="id2506499">
        21
       </a>
       ]
      </sup>
      <br/>
      V čom však zchybly mu veľké nádeje,
      <br/>
      Za to chová zášť nezhasiteľnú.
      <br/>
      To nešťastný údel panovníkov!
      <br/>
      A rodzení tú aspoň výhodu
      <br/>
      Majú pritom, že nepríde na um
      <br/>
      Nikomu ich potupné svrhnutie;
      <br/>
      Pri nás povýšencoch jest i toto.
      <br/>
      Videli nás nebyť, čím sme teraz;
      <br/>
      Myslia teda, že môžme nebyť zas.
      <br/>
      <br/>
      JÓB:
      <br/>
      Pravda. Ale to bolo povážiť
      <br/>
      Prv, než výšky si dosiahol tejto.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506520">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Semen Godunov k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      SEMEN:
      <br/>
      Marfa, mníška-cárica, vo dvorci.
      <br/>
      <br/>
      BORIS:
      <br/>
      Pre ňu miesto v Devičom kláštore.
      <br/>
      Prve ale nech vstúpi na slovo.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Semen odíde.)
      </em>
     </span>
    </p>
    <p>
    </p>
    <div class="literallayout">
     <p>
      Ona musí byť vo rukách našich,
      <br/>
      Bo svedectvo jej má veľkú váhu.
      <br/>
      Dajú sa i zvleky Dimitrija
      <br/>
      Priviezť
      <sup>
       [
       <a class="footnote" href="#ftn.id2506571" name="id2506571">
        22
       </a>
       ]
      </sup>
      v Moskvu, aby ľud na vlastné
      <br/>
      Videl oči, že je iste mŕtvy.
      <br/>
      S Marfou ty prv prehovor samotný.
      <br/>
      Ulaskaj ju, ako vieš najlepšie,
      <br/>
      A viď, či niet dákych pri nej znakov
      <br/>
      Srozumenia so sprisahanými.
      <br/>
      Zaobejdi ju tak opatrne,
      <br/>
      Pozoruj tvár, hlas jej i posunky.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      JÓB:
      <br/>
      Nešťastný muž! On si je sám trestom.
      <br/>
      Mátoha ho vlastného svedomia
      <br/>
      Neprestajne desí a uvlieka
      <br/>
      Do väčších vždy a väčších nesnádzí.
      <br/>
      Obáva sa i toho, čoho niet,
      <br/>
      A tým činí, že prichádza vskutku.
      <br/>
      Ja ho musím, pre dobro otčiny,
      <br/>
      Poddržiavať na červotočivom
      <br/>
      Strome tom, na ktorý sa vydriapal,
      <br/>
      Dokiaľ búrka nezlomí ho pod ním. —
      <br/>
      Tu márnosti jeho žertva žiaľna.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506609">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Marfa k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      JÓB:
      <br/>
      Trpký osud tvoj, cárica-mníška,
      <br/>
      Zmierňuje sa. Po štrnástich letách
      <br/>
      Vyhnanstva sa navracuješ zase
      <sup>
       [
       <a class="footnote" href="#ftn.id2506638" name="id2506638">
        23
       </a>
       ]
      </sup>
      <br/>
      Od kraj sveta, kde príroda večnou
      <br/>
      Krehne zimou, vo paloty tieto,
      <br/>
      Ktoré vo dňoch blažších uznávaly
      <br/>
      Svojou teba poveliteľkyňou.
      <sup>
       [
       <a class="footnote" href="#ftn.id2506653" name="id2506653">
        24
       </a>
       ]
      </sup>
      <br/>
      <br/>
      MARFA:
      <br/>
      Jest mi pravým tajomstvom, ako ste
      <br/>
      Na hriešnicu sa rozpomenuli,
      <br/>
      Ktorá mala tú velikú vinu
      <br/>
      Následníka prestola byť matkou.
      <br/>
      <br/>
      JÓB:
      <br/>
      Obmäkčilo sa dobrotivého
      <br/>
      Gosudara proti tebe srdce.
      <br/>
      <br/>
      MARFA:
      <br/>
      Práve to je, čo nepochopujem.
      <br/>
      <br/>
      JÓB:
      <br/>
      Uznal, že cez mieru prísne s tebou
      <br/>
      Naložené.
      <br/>
      <br/>
      MARFA:
      <br/>
      To nevysvetľuje.
      <br/>
      <br/>
      JÓB:
      <br/>
      Prišla k tomu aj istá udalosť,
      <br/>
      Ktorá spolu vás priblížiť musí.
      <br/>
      <br/>
      MARFA:
      <br/>
      Túto žiadam znať.
      <br/>
      <br/>
      JÓB:
      <br/>
      Znáš ju už, tuším.
      <br/>
      <br/>
      MARFA:
      <br/>
      V presmutný ten hrob živých na Vykse
      <br/>
      Žiadne ku mne neprenikly zvesti.
      <br/>
      Celý môj svet boly štyri steny
      <br/>
      A jediní tovarišia slzy.
      <br/>
      História mojeho života
      <br/>
      Bola tatáž každý od boha deň.
      <br/>
      <br/>
      JÓB:
      <br/>
      Neriekol ti nič tovariš cesty?
      <br/>
      <br/>
      MARFA:
      <br/>
      O kom?
      <br/>
      <br/>
      JÓB:
      <br/>
      O haličskom samozvanci,
      <br/>
      Čo vydáva sa za Dimitrija.
      <br/>
      <br/>
      MARFA:
      <br/>
      Dimitrija?
      <br/>
      <br/>
      JÓB:
      <br/>
      Za syna tvojeho.
      <br/>
      <br/>
      MARFA:
      <br/>
      Ha! Už chápem Borisovu lásku;
      <br/>
      Viem, prečo ste spomenuli na mňa.
      <br/>
      Ktokoľvek je, boh nech mu pomáha.
      <br/>
      Je nástrojom mstiacej ruky božej.
      <br/>
      <br/>
      JÓB:
      <br/>
      Musíš ale vedieť, že oplan ten
      <br/>
      Je prchlý mních a podlý paholok.
      <br/>
      <br/>
      MARFA:
      <br/>
      Ktokoľvek je, mstiteľ je; nech žije!
      <br/>
      <br/>
      JÓB:
      <br/>
      A znesieš to, aby prznil meno
      <br/>
      Syna tvojho a teba zval matkou?
      <br/>
      Či nahradí ti to stratu syna?
      <br/>
      <br/>
      MARFA:
      <br/>
      Aspoň pomstí.
      <br/>
      <br/>
      JÓB:
      <br/>
      Rozmysli si lepšie.
      <br/>
      Nepopudzuj nakloneného ti
      <br/>
      V opravdivej láske gosudara.
      <br/>
      V jeho ruke osud tvoj. Hľa, ide.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506699">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Boris Godunov k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Aj, počestná cárska odšelnica!
      <sup>
       [
       <a class="footnote" href="#ftn.id2506726" name="id2506726">
        25
       </a>
       ]
      </sup>
      <br/>
      Pokladám za šťastnú dobu túto,
      <br/>
      Keď mi dané opraviť milosťou
      <br/>
      Prísnosť práva neuprositeľnú.
      <br/>
      Chcem zahojiť rany srdca tvojho.
      <br/>
      Cárskej budeš požívať výsluhy
      <br/>
      A cárskej cti v Devičom kláštore
      <br/>
      So všetkými pohodlnosťami.
      <br/>
      Ja a deti i manželka moja
      <br/>
      Budeme v tom hľadať svoju rozkoš
      <br/>
      Učiniť ti tu život príjemným.
      <br/>
      <br/>
      MARFA:
      <br/>
      Ďakujem. Si príliš dobrotivý.
      <br/>
      <br/>
      BORIS:
      <br/>
      Pominulo zlé, nastalo dobré.
      <br/>
      Nemysli viac na to, teš sa z tohto.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Ukloní sa. Marfa odíde.)
      </em>
     </span>
    </p>
    <p>
    </p>
    <div class="literallayout">
     <p>
      Teplo mesiaca. Vylapils’ dačo?
      <br/>
      <br/>
      JÓB:
      <br/>
      Nevie nič o ničom ako decko.
      <br/>
      <br/>
      BORIS:
      <br/>
      Lež s radosťou prijala zvesť, či nie?
      <br/>
      <br/>
      JÓB:
      <br/>
      Predstaviť si môžeš.
      <br/>
      <br/>
      BORIS:
      <br/>
      Musí vydať
      <br/>
      Verejné mi pred ľudom svedectvo.
      <br/>
      Ty ju hľaď odobriť, patriarcha.
      <br/>
      <br/>
      JÓB:
      <br/>
      Činím snáď viac, než by som mal činiť
      <br/>
      Pre bezpečnosť a pokoj dŕžavy.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      BORIS:
      <br/>
      Ten jediný má moju dôveru;
      <br/>
      Iní všetci pokrytci a lsteci.
      <br/>
      Preto musím tak nastrojiť veci,
      <br/>
      Aby každý striehol nad inými
      <br/>
      A sám zase bol strežen od iných.
      <br/>
      Osobu však svoju sverím Nemcom.
      <br/>
      Teraz musím zrobiť si násilie,
      <br/>
      Ukázať na tvári jasnosť slnca,
      <br/>
      Keď vo duši vrú šedivé chmáry.
      <br/>
      Lebo idú moji šumní hostia.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506795">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Mária, Ekaterina, Ksenia, cárovič Fedor, Semen a Ivan Godunovci,
                         Dimitrij Šujský, Mosaľský, Basmanov, Golicin, Ogarev, Maržeret a Rózen k
                         predošlému. (Všetci zastanú v úzadí, len Mária v popredie k
                    Borisovi.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MÁRIA:
      <br/>
      Žiadal si nás, tu sme ti Borise.
      <br/>
      Lež ty si akýsi zamyslený.
      <br/>
      Tá výprava poľská predsa musí
      <br/>
      Vážnejšia byť, nežli mi povedáš.
      <br/>
      <br/>
      BORIS:
      <br/>
      Ničomnosti! O Dimitrijovi
      <br/>
      Každé decko vie dobre, že zomrel.
      <br/>
      Keď však lživý Žigmund ráči hľadať
      <br/>
      Zádrapku, stalo sa to už neraz,
      <br/>
      Že Rosia poslala s hlavami
      <br/>
      Krvavými Ľachov, odkiaľ prišli.
      <br/>
      Iď, zabávaj hostí. — Maržerete!
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Mária v úzadie. Maržeret pristúpi.)
      </em>
     </span>
    </p>
    <p>
    </p>
    <div class="literallayout">
     <p>
      Víno ľuďom rozväzuje jazyk,
      <br/>
      Vynáša najavo hnutie srdca.
      <br/>
      Dobre teda pozoruj. — Mosaľský.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Maržeret v úzadie. Mosaľský pristúpi.)
      </em>
     </span>
    </p>
    <p>
    </p>
    <div class="literallayout">
     <p>
      Ty, Mosaľský, pôjdeš do Putivľa.
      <br/>
      Pevnosť táto pohraničná musí
      <br/>
      Zásobiť sa potravou i mužstvom.
      <br/>
      Je prvá na rane nájazdníkom,
      <br/>
      Jestli vstúpia vo prediely naše.
      <br/>
      <br/>
      MOSAĽSKÝ:
      <br/>
      A Saltykov?
      <br/>
      <br/>
      BORIS:
      <br/>
      Zostane na mieste,
      <br/>
      Ale ty dáš pilný naňho pozor.
      <br/>
      Náhle zbadáš dačo najmenšieho,
      <br/>
      Uväzníš ho, vzav plnomocenstvo.
      <br/>
      <br/>
      MOSAĽSKÝ:
      <br/>
      Upotrebím ho verne, gosudar.
      <br/>
      <br/>
      BORIS:
      <br/>
      <span class="emphasis">
       <em>
        (ku všetkým)
       </em>
      </span>
      <br/>
      Teraz už som ku službám všetkým vám,
      <br/>
      Vzácni moji a premilí hostia.
      <br/>
      Pusťme stranou všetky naše péče
      <br/>
      A povoľme krátkej veselosti.
      <br/>
      Buďte všetci mi hodne veselí,
      <br/>
      Vezmite si úplnú slobodu.
      <br/>
      <br/>
      MÁRIA:
      <br/>
      Vzácni hostia chcú byť tak láskaví,
      <br/>
      Vypočuť tú vlasteneckú pieseň,
      <br/>
      Ktorú složil najnovšiu cárovič.
      <br/>
      <br/>
      BORIS:
      <br/>
      Ak bude to milé spoločnosti,
      <br/>
      Zaspievajte, deti.
      <br/>
      <br/>
      VŠETCI:
      <br/>
      Spievať! Spievať!
      <br/>
      <br/>
      SPEV SBOROVÝ:
      <br/>
      Ťažké nosila Rosia putá,
      <br/>
      Skľučovala ju nevôľa krutá,
      <br/>
      Kňazi jej mreli týraní:
      <br/>
      Teraz slúchajú naše rozkazy,
      <br/>
      Ktorí nám kládli reťaz na väzy,
      <br/>
      Naši už krotkí poddaní.
      <br/>
      <br/>
      Čímže si klesla otčina biedna?
      <br/>
      Že si sa v časti rozpadla jedna,
      <br/>
      Padlas’ do moci Mogolov.
      <br/>
      A čím si vstala, vzlietla ku sláve?
      <br/>
      Že si sa k jednej priznala hlave,
      <br/>
      Na zdar spoločných mozoľov.
      <br/>
      <br/>
      Rosia vidí, že vernosť k cáru
      <br/>
      Nesie každého podmienku zdaru;
      <br/>
      Neustúpi viac podvodu.
      <br/>
      Svojím chce slúžiť mužom venčaným,
      <br/>
      By neslúžila cudzincom planým;
      <br/>
      V poddanstve hľadá slobodu.
      <br/>
      <br/>
      Dosť má Rosia sily i blaha
      <br/>
      Odraziť všetky útoky vraha,
      <br/>
      Len nech je svorná vo sebe;
      <br/>
      Nikto ju zvonku viacej neskruší,
      <br/>
      Pokiaľ sa sväzok jednoty duší
      <br/>
      Neurve na jej pohrabe.
      <br/>
      <br/>
      Rosia vládne vším, čo národy
      <br/>
      Na chlum najvyššej slávy privodí,
      <br/>
      Len ošemetnosť preč od nás.
      <br/>
      Jedna krušieva začasto chvíľa,
      <br/>
      Čo snaha vekov nashromaždila,
      <br/>
      A zriedka vstáva mŕtve zas.
      <br/>
      <br/>
      VŠETCI:
      <br/>
      <span class="emphasis">
       <em>
        (s potleskom):
       </em>
      </span>
      <br/>
      Sláva! Pekne, výtečne, cárovič!
      <br/>
      <br/>
      BORIS:
      <br/>
      Pekne bude, keď, čo milé počuť,
      <br/>
      Vyplníme skutkom, kňazi moji.
      <br/>
     </p>
    </div>
    <p>
    </p>
    <p>
    </p>
    <p>
     <span class="emphasis">
      <em>
       (Opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2523132" name="ftn.id2523132">
        7
       </a>
       ]
      </sup>
      nástrah
     </p>
    </div>
    <div class="footnote">
     <p>
      <sup>
       [
       <a class="para" href="#id2523148" name="ftn.id2523148">
        8
       </a>
       ]
      </sup>
      <span class="emphasis">
       <em>
        Kto pochvátil… vrchnú moc,
       </em>
      </span>
      ukradol, ulúpil.
     </p>
    </div>
    <div class="footnote">
     <p>
      <sup>
       [
       <a class="para" href="#id2523209" name="ftn.id2523209">
        9
       </a>
       ]
      </sup>
      <span class="emphasis">
       <em>
        Pôjdeš sbierať vojsko do Sieverska,
       </em>
      </span>
      do Severskej zeme, niekdajšieho ruského údelného kniežatstva medzi Dneprom, Desnou a jej prítokom Sejmom až za hornú Oku. Severská zem, okolo r. 1500 vydobytá od Litvy a neskoršie bezprostredne pripojená k Rusku, vzbúrila sa r. 1604 prvá proti Borisovi a vyhlásila sa za Lžedimitrija. Mierom v Deuline (1616) sa dostala Poľsku a až mier v Andrusove (1667) ju zas vrátil Rusku.
     </p>
    </div>
    <div class="footnote">
     <p>
      <sup>
       [
       <a class="para" href="#id2523252" name="ftn.id2523252">
        10
       </a>
       ]
      </sup>
      <span class="emphasis">
       <em>
        Som a chcem byť nečinným zriteľom
       </em>
      </span>
      (rus.), divákom.
     </p>
    </div>
    <div class="footnote">
     <p>
      <sup>
       [
       <a class="para" href="#id2523262" name="ftn.id2523262">
        11
       </a>
       ]
      </sup>
      <span class="emphasis">
       <em>
        Žiadam spoludejstvie
       </em>
      </span>
      (z rus.), spolučinnosť, spoločnú akciu.
     </p>
    </div>
    <div class="footnote">
     <p>
      <sup>
       [
       <a class="para" href="#id2523321" name="ftn.id2523321">
        12
       </a>
       ]
      </sup>
      <span class="emphasis">
       <em>
        Nečestného Bohoodstupníka
       </em>
      </span>
      (rus.), bezbožníka, odstúpivšieho od boha.
     </p>
    </div>
    <div class="footnote">
     <p>
      <sup>
       [
       <a class="para" href="#id2523334" name="ftn.id2523334">
        13
       </a>
       ]
      </sup>
      <span class="emphasis">
       <em>
        To zahovor, sprisahanie
       </em>
      </span>
      (rus.), sprisahanie. Pre zdôraznenie sa opakuje najprv po rusky a potom po slovensky to isté.
     </p>
    </div>
    <div class="footnote">
     <p>
      <sup>
       [
       <a class="para" href="#id2523384" name="ftn.id2523384">
        14
       </a>
       ]
      </sup>
      <span class="emphasis">
       <em>
        Odpoveď z Litvy na pastierske listy.
       </em>
      </span>
      Na litovskom území bolo hodne pravoslávnych.
     </p>
    </div>
    <div class="footnote">
     <p>
      <sup>
       [
       <a class="para" href="#id2523396" name="ftn.id2523396">
        15
       </a>
       ]
      </sup>
      <span class="emphasis">
       <em>
        Kňaz Ostrožský,
       </em>
      </span>
      možno knieža Konstantin Ostrožskij (1526 — 1608), kijevský vojvoda a ukrajinský veľmož, známy svojou osvetovou činnosťou.
     </p>
    </div>
    <div class="footnote">
     <p>
      <sup>
       [
       <a class="para" href="#id2523412" name="ftn.id2523412">
        16
       </a>
       ]
      </sup>
      <span class="emphasis">
       <em>
        Duchovenstvo litevské je zčasti odcudzené nám skrze úniu.
       </em>
      </span>
      Rozumie sa násilne vykonaná a pravoslávnym na litovskom území nanútená cirkevná únia z r. 1596 (Brestská únia), podľa ktorej tamojší pravoslávni uznali pápeža za hlavu cirkvi a podriadili sa mu.
     </p>
    </div>
    <div class="footnote">
     <p>
      <sup>
       [
       <a class="para" href="#id2523433" name="ftn.id2523433">
        17
       </a>
       ]
      </sup>
      Tulák, vagabund.
     </p>
    </div>
    <div class="footnote">
     <p>
      <sup>
       [
       <a class="para" href="#id2523446" name="ftn.id2523446">
        18
       </a>
       ]
      </sup>
      <span class="emphasis">
       <em>
        V Livnách pluky pod Šeremetevým.
       </em>
      </span>
      V Livonsku, pod čím sa v stredoveku rozumelo nielen Livonsko v užšom smysle, ale i Estensko a Kuronsko. Mohlo by ísť o Fedora Ivanoviča Šeremeteva (umrel r. 1650), ktorý dojednal s Poliakmi prímerie v Deuline (1618) a r. 1619 uzavrel s poľskými poslami mierový traktát Poľanovský, v smysle ktorého Poliaci uznali Michala Feodoroviča Romanova za ruského cára.
     </p>
    </div>
    <div class="footnote">
     <p>
      <sup>
       [
       <a class="para" href="#id2523524" name="ftn.id2523524">
        19
       </a>
       ]
      </sup>
      Vyobcovaný mních.
     </p>
    </div>
    <div class="footnote">
     <p>
      <sup>
       [
       <a class="para" href="#id2506479" name="ftn.id2506479">
        20
       </a>
       ]
      </sup>
      <span class="emphasis">
       <em>
        Doznávaš sa i o nebylinách,
       </em>
      </span>
      o tom, čoho ani nebolo, čo vôbec ani nejestvovalo.
     </p>
    </div>
    <div class="footnote">
     <p>
      <sup>
       [
       <a class="para" href="#id2506499" name="ftn.id2506499">
        21
       </a>
       ]
      </sup>
      Úvahy.
     </p>
    </div>
    <div class="footnote">
     <p>
      <sup>
       [
       <a class="para" href="#id2506571" name="ftn.id2506571">
        22
       </a>
       ]
      </sup>
      <span class="emphasis">
       <em>
        Dajú sa i zvleky Dimitrija priviezť
       </em>
      </span>
      (neľud.), pozostatky.
     </p>
    </div>
    <div class="footnote">
     <p>
      <sup>
       [
       <a class="para" href="#id2506638" name="ftn.id2506638">
        23
       </a>
       ]
      </sup>
      <span class="emphasis">
       <em>
        Po štrnástich letách… sa navracuješ zase.
       </em>
      </span>
      Od r. 1591 do r. 1605 je skutočne štrnásť rokov.
     </p>
    </div>
    <div class="footnote">
     <p>
      <sup>
       [
       <a class="para" href="#id2506653" name="ftn.id2506653">
        24
       </a>
       ]
      </sup>
      <span class="emphasis">
       <em>
        Uznávaly svojou teba poveliteľkyňou
       </em>
      </span>
      (rus.), paňou.
     </p>
    </div>
    <div class="footnote">
     <p>
      <sup>
       [
       <a class="para" href="#id2506726" name="ftn.id2506726">
        25
       </a>
       ]
      </sup>
      <span class="emphasis">
       <em>
        Aj, počestná cárska odšelnica!
       </em>
      </span>
      (rus.), pustovnica.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506951">
       </a>
       Dejstvo druhé
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2506971">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2507058">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2507231">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2507293">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2507345">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2504899">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2504982">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2505078">
        Výstup 8.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: miesto pred chrámom sv. Michajla.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506971">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Glieb a Timovská.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      GLIEB:
      <br/>
      Chrám tento Michajla archanjela
      <br/>
      Ustavične plný poklonníkmi.
      <br/>
      <br/>
      TIMOVSKÁ:
      <br/>
      Poďme i my, Gliebu, pokloniť sa
      <br/>
      Svätým zvlekom dŕžavského chlapca,
      <br/>
      Ktoré za liet štrnásť nezotlely.
      <br/>
      <br/>
      GLIEB:
      <br/>
      Kto vie, či to telo Dimitrija?
      <br/>
      Človek teraz nevie, čo má veriť.
      <br/>
      <br/>
      TIMOVSKÁ:
      <br/>
      Veď tak. Tohto priviezli z Ugliča
      <br/>
      A pejú mu čestne večnú pamäť;
      <br/>
      V predielach však južných gosudarstva
      <br/>
      Zaujíma cárovič Dimitrij
      <br/>
      Mestá jedno za druhým i tvrdze.
      <br/>
      Lživé sú alebo mošti tieto,
      <sup>
       [
       <a class="footnote" href="#ftn.id2507007" name="id2507007">
        26
       </a>
       ]
      </sup>
      <br/>
      Alebo ten, čo prišiel z Haliče.
      <br/>
      <br/>
      GLIEB:
      <br/>
      Tento musí mať zjavné dôkazy,
      <br/>
      Keď sa hrnú k nemu poľskí páni,
      <br/>
      Naši kňazi, mešťania, sedliaci.
      <br/>
      Sám Mosaľský, ktorý bol poslaný
      <br/>
      Proti nemu, vydal mu Putivľ,
      <br/>
      Sviažúc odporného Saltykova.
      <br/>
      Boh pomáha zjavne príchodziemu.
      <br/>
      Poddaly sa mu už: Jelec, Livny,
      <br/>
      Kromy, Oskoľ, Volujky, Voronež,
      <br/>
      Černigov, Rylsk, Borisov, Bielgorod,
      <br/>
      Moravsk. Ide víťazne ku Moskve.
      <br/>
      Vojvodcovia cárski ustupujú.
      <br/>
      Prechvátil i zásielku peňazí.
      <sup>
       [
       <a class="footnote" href="#ftn.id2507026" name="id2507026">
        27
       </a>
       ]
      </sup>
      <br/>
      <br/>
      TIMOVSKÁ:
      <br/>
      Je to vraj pán veľmi dobrotivý
      <br/>
      A sedliakom zvlášte naklonený.
      <br/>
      Sľubuje nám značné poľahčenie.
      <br/>
      Sosníme z nás ťažké to bremeno,
      <br/>
      Ktoré na nás uvalil Godunov.
      <br/>
      Predtým mohol si aspoň menšieho
      <br/>
      Voliť sedliak trýznený tyrana:
      <br/>
      Teraz, hoc ti kožu svlečie bojar,
      <br/>
      Trpieť musíš, si vlastníctvom jeho
      <br/>
      Nie ináče ako kúpený vôl.
      <br/>
      <br/>
      GLIEB:
      <br/>
      Ba sľubuje odpustiť nám vcele
      <br/>
      Panštinu. Tu jeho prevolanie.
      <br/>
      <span class="emphasis">
       <em>
        (Vytiahne písmo.)
       </em>
      </span>
      <br/>
      Preto nech mu pomáha Hospodin.
      <br/>
      <br/>
      TIMOVSKÁ:
      <br/>
      Skry to písmo. Tu Ekaterina,
      <br/>
      Rodná sestra cárice Márie.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507058">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Ekaterina k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      EKATERINA:
      <br/>
      Iďte i vy modliť sa pri svätých
      <br/>
      Cároviča Dimitrija moštiach.
      <br/>
      Modlite sa, by zahanbil toho
      <br/>
      Boh, čo mena jeho nadužíva.
      <br/>
      Tu vám na česť jeho päťsto rubľov.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Glieb a Timovská zdráhajú sa prijať.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      GLIEB:
      <br/>
      Ničím toho sme nezaslúžili.
      <br/>
      <br/>
      EKATERINA:
      <br/>
      Len vezmite.
      <br/>
      <br/>
      TIMOVSKÁ:
      <br/>
      Lež nevieme začo.
      <br/>
      <br/>
      EKATERINA:
      <br/>
      Zjavil sa mi oslávenec vo snách
      <br/>
      A velil mi pomodliť sa ráno
      <br/>
      Pri telesných jeho pozostatkoch;
      <br/>
      A potom dať päťsto rubľov tomu,
      <br/>
      Koho zočím pri dveriach chrámových.
      <br/>
      Považujte toto za dar jeho.
      <br/>
      <br/>
      GLIEB:
      <br/>
      <span class="emphasis">
       <em>
        (vezmúc):
       </em>
      </span>
      <br/>
      Keď tak, poďme, Timovská, oboriť
      <br/>
      Na tváre sa pred svätými zvleky.
      <br/>
      <br/>
      EKATERINA:
      <br/>
      Čujte napred, čo vám chcem povedať.
      <br/>
      Keď vás svätý mládenec požehnal,
      <br/>
      Učinil to bezpochyby preto,
      <br/>
      Aby vy ste oslávili jeho.
      <br/>
      <br/>
      GLIEB:
      <br/>
      Velebiť ho chceme až do smrti.
      <br/>
      <br/>
      TIMOVSKÁ:
      <br/>
      U mňa lampa pred obrazom jeho
      <br/>
      Nevyhasne.
      <br/>
      <br/>
      EKATERINA:
      <br/>
      Dobre, ale nie dosť.
      <br/>
      <br/>
      TIMOVSKÁ:
      <br/>
      Povedz, čo nám možno zrobiť viacej?
      <br/>
      <br/>
      EKATERINA:
      <br/>
      Nachádzajú sa ošemetníci,
      <br/>
      Ktorí veria vedenému Ľachmi
      <br/>
      Kacírovi, nedávajú však česť
      <br/>
      Istinného Dimitrija moštiam.
      <br/>
      Osláviť by teda nám ich divom.
      <br/>
      <br/>
      GLIEB:
      <br/>
      To jediný boh môže učiniť.
      <br/>
      <br/>
      EKATERINA:
      <br/>
      Môžme i my.
      <br/>
      <br/>
      TIMOVSKÁ:
      <br/>
      Ako, bojarina?
      <br/>
      <br/>
      EKATERINA:
      <br/>
      Učiníte sa načas lazarmi,
      <br/>
      A tu svoje dosiahnete zdravie.
      <br/>
      Maličká lož. Viete? Lež záslužná.
      <br/>
      Dobrý skutok u boha i ľudí.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Glieb a Timovská pozerajú jeden na druhého.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      GLIEB:
      <br/>
      Chápem. Učiníme to, Timovská?
      <br/>
      <br/>
      TIMOVSKÁ:
      <br/>
      Za päťsto nie.
      <br/>
      <br/>
      EKATERINA:
      <br/>
      Chcete teda s božím
      <br/>
      Uhodníkom trhovať?
      <br/>
      <br/>
      TIMOVSKÁ:
      <br/>
      Kto má ísť
      <br/>
      V peklo, idiž aspoň na paripe.
      <br/>
      <br/>
      GLIEB:
      <br/>
      No, veď pani tiež nebude hľadieť.
      <br/>
      <br/>
      EKATERINA:
      <br/>
      Ešte toľko.
      <br/>
      <br/>
      GLIEB:
      <br/>
      Málo, bojarina.
      <br/>
      <br/>
      EKATERINA:
      <br/>
      Ešte tisíc rubľov.
      <br/>
      <br/>
      TIMOVSKÁ:
      <br/>
      Hľadaj iných.
      <br/>
      <br/>
      GLIEB:
      <br/>
      Bojarina dá ešte po tisíc,
      <br/>
      Ta už potom zrobíme, čo žiada.
      <br/>
      <br/>
      TIMOVSKÁ:
      <br/>
      Dosť lacino, ale nech už bude.
      <br/>
      <br/>
      EKATERINA:
      <br/>
      Lež tajomstvo nikomu nezradiť.
      <br/>
      <br/>
      GLIEB:
      <br/>
      Vlastná naša to žiada bezpečnosť.
      <br/>
      <br/>
      EKATERINA:
      <br/>
      Jeden chromý z vás a druhý slepý.
      <br/>
      <br/>
      GLIEB:
      <br/>
      A kedy chceš, aby stal sa zázrak?
      <br/>
      <br/>
      EKATERINA:
      <br/>
      Tejto chvíle. Iďte sa pripraviť.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Glieb a Timovská odídu.)
      </em>
     </span>
    </p>
    <p>
    </p>
    <div class="literallayout">
     <p>
      Šelmy tie ma natiahly statočne.
      <br/>
      Povedá sa, že u sedliaka niet
      <br/>
      Rozumu; ba jest ho dosť na fígle.
      <br/>
      Pochopili okamžite, v čom vec,
      <br/>
      A nesnádze použili moje.
      <br/>
      Videli, že nazpät už nemôžem.
      <br/>
      Keby aspoň držali potom pysk.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507231">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Šujský k predošlej.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      ŠUJSKÝ:
      <br/>
      Máš dakoho, žena?
      <br/>
      <br/>
      EKATERINA:
      <br/>
      Jest, Dimitrij.
      <br/>
      Div sa stane, náhle príde Marfa.
      <br/>
      <br/>
      ŠUJSKÝ:
      <br/>
      Ja síce v tom nezakladám mnoho.
      <br/>
      Gosudar sa lapá vecí márnych.
      <br/>
      To však, čo by prospelo, nečiní.
      <br/>
      Vystavuje kosti Dimitrija
      <br/>
      Na odiv, dáva kliať samozvanca,
      <br/>
      Vedie borbu s klebetami ľudu:
      <br/>
      Nespechá však oduševniť chabé
      <br/>
      Prítomnosťou osobnou vojenstvo,
      <br/>
      Lež posiela do poľa bojarov,
      <br/>
      Imž neverí a veriť nemôže.
      <br/>
      <br/>
      EKATERINA:
      <br/>
      Chráňboh toho. Mohla by s odchodom
      <br/>
      Jeho v Moskve samej povstať mätež.
      <br/>
      <br/>
      ŠUJSKÝ:
      <br/>
      K prostriedkom by siahnuť výdatnejším.
      <br/>
      <br/>
      EKATERINA:
      <br/>
      A akým?
      <br/>
      <br/>
      ŠUJSKÝ:
      <br/>
      Jedu.
      <br/>
      <br/>
      EKATERINA:
      <br/>
      To už sprobované.
      <br/>
      Vyslaní sú hneď zpočiatku štyria,
      <br/>
      By zničili buď jedom, buď nožom
      <br/>
      Čudný hnevu nebeského nástroj;
      <br/>
      Neurobil však žiaden ničoho,
      <br/>
      Dva z nich prchli ku samozvancovi.
      <br/>
      <br/>
      ŠUJSKÝ:
      <br/>
      Neustávať v tom, až sa podarí.
      <br/>
      Bolo by ku tomu zvoliť mnícha.
      <br/>
      Oni majú strach predo razstrigom.
      <br/>
      Boja sa, že im povýši jasle.
      <sup>
       [
       <a class="footnote" href="#ftn.id2507276" name="id2507276">
        28
       </a>
       ]
      </sup>
      <br/>
      Tu hľa jeden z čudovského domu.
      <br/>
      Sprobujem s ním.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507293">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Nikifor k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      ŠUJSKÝ:
      <br/>
      Modlíte sa dobre, Nikifore,
      <br/>
      Bo víťazí ten váš bývalý brat.
      <br/>
      Ak dosadne, svitnú vám dni blahé.
      <br/>
      <br/>
      NIKIFOR:
      <br/>
      Ako myšiam so príchodom mačky.
      <br/>
      Prchlý mních nebude priateľ mníchov.
      <br/>
      <br/>
      ŠUJSKÝ:
      <br/>
      A čo by si mu urobil vtedy,
      <br/>
      Jestli by tak ozaj porval cárstvo?
      <br/>
      <br/>
      NIKIFOR:
      <br/>
      Touto by som sklal rukou kacíra.
      <br/>
      <br/>
      ŠUJSKÝ:
      <br/>
      Pozde vtedy. Teraz skorej možno.
      <br/>
      <br/>
      NIKIFOR:
      <br/>
      Bez peňazí nič.
      <br/>
      <br/>
      ŠUJSKÝ:
      <br/>
      Budú. Príď večer.
      <br/>
      A odmena skutku — rozumie sa —
      <br/>
      Úrady, česť, sláva a bohatstvo.
      <br/>
      <br/>
      NIKIFOR:
      <br/>
      Dobrý skutok sám v sebe odmenou.
      <br/>
      Odstupník zapredal cirkev Ľachom.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507345">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Glieb, Timovská, Ščekin, Molčanov, Boris, cárovič Fedor, Mária, Marfa,
                         Ksenia, Semen a Ivan Godunovci, Maržeret, Rózen a Reitlinger k predošlým.
                         (Glieb o drevenej nohe, Timovská vedená za palicou. Hŕba vojakov a
                         mešťanov. Boris zastaví sa pri Timovskej a podá jej almužnu.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Menom cároviča Dimitrija.
      <br/>
      <br/>
      TIMOVSKÁ:
      <br/>
      Nevidím, ach, môj dobrodinca.
      <br/>
      <br/>
      BORIS:
      <br/>
      Otec všetkých biednych.
      <br/>
      <br/>
      TIMOVSKÁ:
      <br/>
      Hospodine!
      <br/>
      Teda sám gosudar dobrotivý.
      <br/>
      <br/>
      BORIS:
      <br/>
      A či dávno utratila si zrak?
      <br/>
      <br/>
      TIMOVSKÁ:
      <br/>
      Narodila som sa, ach, bez neho.
      <br/>
      <br/>
      BORIS:
      <br/>
      <span class="emphasis">
       <em>
        (dajúc almužnu Gliebovi).
       </em>
      </span>
      <br/>
      I ty taký od narodenia?
      <br/>
      <br/>
      GLIEB:
      <br/>
      Vo dvadsiatom až roku života
      <br/>
      Pokrčil mi krutý hostec údy.
      <br/>
      <br/>
      BORIS:
      <br/>
      Ľútosť mám nad vami biedňatami.
      <br/>
      Pomodlite sa u svätých zvlekov
      <br/>
      Dimitrija, keby sa zmiloval
      <br/>
      Boh cez jeho prímluvu nad vami.
      <br/>
      Mnohé sa už staly vyliečenia
      <br/>
      Podivné pri svätých pozostatkoch.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci do chrámu okrem Ščekina, Molčanova, vojakov a mešťanov. Títo
                         hľadia za odchádzajúcimi, Ščekin a Molčanov shovárajú sa v popredí
                         nepozorovaní.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MOLČANOV:
      <br/>
      To bude bezmála nastrojené,
      <br/>
      Ščekine.
      <br/>
      <br/>
      ŠČEKIN:
      <br/>
      Tak sa vidí, Molčanov.
      <br/>
      A už táto verejne vzdávaná
      <br/>
      Moštiam úcta pre nás povážlivá.
      <br/>
      Kto uverí nášmu Dimitriju,
      <br/>
      Keď Moskva sa tomuto tu klania?
      <br/>
      Dejstvie
      <sup>
       [
       <a class="footnote" href="#ftn.id2504827" name="id2504827">
        29
       </a>
       ]
      </sup>
      fígľa tohto by nám zmariť,
      <br/>
      Zadať proti jedu nám kazijed.
      <br/>
      <br/>
      MOLČANOV:
      <br/>
      Vyhlásiť za lživé mošti tieto?
      <br/>
      <br/>
      ŠČEKIN:
      <br/>
      Nie doprosta. Chlapec zarezaný
      <br/>
      Miesto cároviča bol nevinný.
      <br/>
      Tento obrat dať myšlienkam ľudu.
      <br/>
      <br/>
      MOLČANOV:
      <br/>
      Dobrý nápad. Rozsejme toto hneď
      <br/>
      Vo nádeji úrody semeno.
      <br/>
      <br/>
      ŠČEKIN:
      <br/>
      Čiňme ale, aby nezbadali,
      <br/>
      Že sme lovy zamysleli na nich.
      <br/>
      Shovárajme sa len medzi sebou.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Hovoria hlasnejšie, vojaci a mešťania obrátia a priblížia sa ku
                    nim.)
      </em>
     </span>
    </p>
    <p>
    </p>
    <div class="literallayout">
     <p>
      MOLČANOV:
      <br/>
      Vysvetli mi tajomstvo to, otče.
      <br/>
      <br/>
      ŠČEKIN:
      <br/>
      Čo ťa nepokojí, synu drahý?
      <br/>
      <br/>
      MOLČANOV:
      <br/>
      Jedni tvrdia, že spasený divom
      <br/>
      Ide prestol zaujať Dimitrij:
      <br/>
      Iní však tu klaňajú sa mŕtvym
      <br/>
      Jeho zvlekom. Ktorí majú pravdu?
      <br/>
      <br/>
      ŠČEKIN:
      <br/>
      Oba, synu.
      <br/>
      <br/>
      MOLČANOV:
      <br/>
      To nemožno, otče.
      <br/>
      <br/>
      ŠCEKIN:
      <br/>
      I možno je, i tak je, môj synu.
      <br/>
      Cároviča Dimitrija iste
      <br/>
      Vytrhol boh z rúk planých ubijcov,
      <br/>
      A iste sú zvleky tieto sväté.
      <br/>
      <br/>
      MOLČANOV:
      <br/>
      Ako, keďže nie sú Dimitrija?
      <br/>
      <br/>
      ŠČEKIN:
      <br/>
      Bo padnuvší miesto neho chlapec
      <br/>
      Bol svätý ako tie nemluvniatka,
      <br/>
      Ktoré zbil Herodes v Betleheme.
      <br/>
      <br/>
      MOLČANOV:
      <br/>
      Otče! Ty si rozlúštil záhadku,
      <br/>
      Na ktorej si mnohí lámu hlavu.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Mešťania a vojaci prisvedčujú, šepcú.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2504899">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Maržeret a Rózen k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MARŽERET:
      <br/>
      Vy tu, a vo chráme stal sa zázrak.
      <br/>
      Slepí vidia a kulhaví chodia.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci odídu okrem Maržereta a Rózena.)
      </em>
     </span>
    </p>
    <p>
    </p>
    <div class="literallayout">
     <p>
      Parbleu, to ti bolo nastrojené.
      <br/>
      <br/>
      RÓZEN:
      <br/>
      Ale Olymp ruský stane sa zas
      <br/>
      O jedného polboha bohatším.
      <sup>
       [
       <a class="footnote" href="#ftn.id2504950" name="id2504950">
        30
       </a>
       ]
      </sup>
      <br/>
      <br/>
      MARŽERET:
      <br/>
      Pri cárici však sklamal sa Boris.
      <br/>
      Myslel, že chrám oborí nárekom,
      <br/>
      Keď privedie ju ku trupu syna:
      <br/>
      Ona však ti tam stojí pri rakve
      <br/>
      Ako Lótka, premenená v kameň.
      <br/>
      <br/>
      RÓZEN:
      <br/>
      To jej pomsta. Zdržuje sa plaču,
      <br/>
      Aby zámer zničila Borisov.
      <br/>
      <br/>
      MARŽERET:
      <br/>
      Ani sám bych ináč neučinil.
      <br/>
      Ale pôjde, odkiaľ prišla, nazpät.
      <br/>
      Dnes prestanú všetky zdvorilosti.
      <br/>
      <br/>
      RÓZEN:
      <br/>
      Teraz bude, čo bude. Tu idú.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2504982">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Glieb, Timovská, Jób, Nikifor, Boris, cárovič Fedor, Marfa, Mária,
                         Ekaterina, Ksenia, Šujský, Semen a Ivan Godunovci, Reitlinger, Ščekin a
                         Molčanov k predošlým. (Glieb bez drevenej nohy, Timovská bez voditeľa. Hŕba
                         vojakov a mešťanov.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      GLIEB:
      <br/>
      Ďaky tebe, boží uhodníku!
      <br/>
      Večné, večné, nekonečné ďaky.
      <br/>
      <br/>
      TIMOVSKÁ:
      <br/>
      Klaňajte sa ľudia, klaňajte sa
      <br/>
      Zvlekom cároviča Dimitrija!
      <br/>
      Ďakujte, že nám tak mohutného
      <br/>
      Dal Hospodin v ňom orodovníka.
      <br/>
      <br/>
      JÓB:
      <br/>
      Pravoverní kresťania! Dávid kráľ
      <br/>
      Praví: Divný boh vo svätých svojich.
      <br/>
      To sme teraz na vlastné videli
      <br/>
      Oči všetci, keď na primlúvanie
      <br/>
      Svätého mládenca Dimitrija
      <br/>
      Uzdravil u zvlekov jeho týchto.
      <br/>
      Pristúpili ku nim jak lazari,
      <br/>
      A odišli od nich uzdravení.
      <br/>
      Ja to vnesiem na večnú pamiatku
      <br/>
      V letopisy, vy zvestujte všade.
      <br/>
      Bo nato boh učinil div tento,
      <br/>
      By priviedol k rozumu zblúdilých,
      <br/>
      Aby neverili podvodníku.
      <br/>
      Poslúchajte duchovný súd o ňom.
      <br/>
      <br/>
      NIKIFOR:
      <br/>
      „Jeho svätosť patriarch a celé
      <br/>
      Pravoslávne ruské duchovenstvo
      <br/>
      Majú toho úplnú istotu,
      <br/>
      Že ten, ktorý si sám osobuje
      <br/>
      Cároviča Dimitrija meno
      <br/>
      A pod menom tým múti Rosiu,
      <br/>
      Je uprchlý mních Griška Otrepiev.
      <br/>
      Uskočiac zo dvora patriarchu,
      <br/>
      Napred zbíjal on medzi kozákmi,
      <br/>
      Potom paholčil u poľských pánov,
      <br/>
      Bol chatrným koňušným Mníškovým.
      <br/>
      Pretože chce vydať gosudarstvo
      <br/>
      Poliakom a cirkev jezuitom:
      <br/>
      Vyslovuje sa nado ním kliatba,
      <br/>
      I nad každým, kto by mu uveril,
      <br/>
      Zradné jeho napomáhal ciele.“
      <br/>
      Ja znám dobre oplana kacíra,
      <br/>
      Trestal som ho neraz za výstupky.
      <br/>
      <br/>
      ŠUJSKÝ:
      <br/>
      A môj brat na vlastné videl oči
      <br/>
      Cároviča Dimitrija v rakvi,
      <br/>
      Keď sa hrozná udala nehoda.
      <br/>
      <br/>
      JÓB:
      <br/>
      <span class="emphasis">
       <em>
        (Hovorí s prestávkami, keď Marfa mlčí a plače).
       </em>
      </span>
      <br/>
      Tu i vlastná nebohého matka.
      <br/>
      Objav, dcéra najmilejšia, ľudu,
      <br/>
      Či v živých, či mŕtvych počtu syn tvoj? —
      <br/>
      Povedz, či tvoj bol syn ten mládenec,
      <br/>
      Ktorého tu sväté ležia zvleky? —
      <br/>
      Osvedč pravdu, vyveď ľud z omylu. —
      <br/>
      Rozkazujem ti, cárica-mníška,
      <br/>
      Mocou, ktorá mi daná nad tebou,
      <br/>
      Nenechávaj ľud vo neistote.
      <br/>
      <br/>
      BORIS:
      <br/>
      Nedotieraj ďalej, otče svätý.
      <br/>
      Nemožno jej hovoriť od žiaľu.
      <br/>
      Dojal príliš ju pohľad na máry.
      <br/>
      Opatri jej žilu, Reitlingeru.
      <br/>
      <br/>
      REITLINGER:
      <br/>
      Vzbúrená krv, náramne vzbúrená.
      <br/>
      Potrebné čím skorej seknúť žilu
      <br/>
      A na jazyk ostrý vesikátor.
      <sup>
       [
       <a class="footnote" href="#ftn.id2505064" name="id2505064">
        31
       </a>
       ]
      </sup>
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505078">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Golicin k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      GOLICIN:
      <br/>
      Preč! Na stranu! Odstúpte sa spešne!
      <br/>
      Zvesť radostná od vojska, gosudar.
      <br/>
      Rozhodné sme na Desne víťazstvo
      <br/>
      Obdržali
      <sup>
       [
       <a class="footnote" href="#ftn.id2505108" name="id2505108">
        32
       </a>
       ]
      </sup>
      nado samozvancom.
      <br/>
      Opustili ho všetci Poliaci
      <br/>
      Až na štyri chatrné stotiny,
      <br/>
      I Mníšek sa poradil s pätami.
      <br/>
      <br/>
      BORIS:
      <br/>
      Holomok kde?
      <br/>
      <br/>
      GOLICIN:
      <br/>
      Vo Sievskom ostrohu.
      <sup>
       [
       <a class="footnote" href="#ftn.id2505124" name="id2505124">
        33
       </a>
       ]
      </sup>
      <br/>
      <br/>
      BORIS:
      <br/>
      Tak vojvodca Mstislavský vykonal
      <br/>
      Svoju čestne povinnosť.
      <br/>
      <br/>
      GOLICIN:
      <br/>
      Odkúpil
      <br/>
      Pätnástimi ranami víťazstvo.
      <br/>
      Rozhodol ho Basmanov, padnúc v tyl
      <br/>
      Nájazdníkom od Novogorodu.
      <br/>
      <br/>
      BORIS:
      <br/>
      Basmanova povolám do dumy,
      <br/>
      K vojsku pôjde kňaz Vasilij Šujský.
      <br/>
      Tebe toto buď za zvesť odmenou.
      <br/>
      <span class="emphasis">
       <em>
        (Zavesí mu svoju retiazku.)
       </em>
      </span>
      <br/>
      Vzdajme bohu česť za jeho milosť.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci odídu okrem Ščekina, Molčanova a mešťanov.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MOLČANOV:
      <br/>
      Divná vec, keď matka nechce svedčiť,
      <br/>
      Že tento tu jej syn.
      <br/>
      <br/>
      ŠČEKIN:
      <br/>
      A divnejšia,
      <br/>
      Keď Nikifor svedčí, že ten nie je,
      <br/>
      Ktorý sa ku prestolu domáha.
      <br/>
      Nevidel ho, akože teda vie,
      <br/>
      Že to prchlý od mníšstva Otrepiev?
      <br/>
      <br/>
      MOLČANOV:
      <br/>
      Trochu pravdy jest vo rečiach týchto.
      <br/>
      Skutočne sa túla po Ukrajne
      <br/>
      Zbeh jakýsi s menom Otrepieva.
      <br/>
      <br/>
      ŠČEKIN:
      <br/>
      To istotne ten, ktorého kľajú.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Mešťania všetci odídu.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MOLČANOV:
      <br/>
      Hej, Ščekine! To lichá zvesť.
      <br/>
      <br/>
      ŠČEKIN:
      <br/>
      Lichá.
      <br/>
      <br/>
      MOLČANOV:
      <br/>
      Pomáhať nám tu v Moskve Griškovi,
      <br/>
      Keď sa mu zle vodí na bojišti.
      <br/>
      <br/>
      ŠČEKIN:
      <br/>
      Ako?
      <br/>
      <br/>
      MOLČANOV:
      <br/>
      Vznietiť vzburu. Napíšem list,
      <br/>
      Že sa vojsko vzdalo Dimitriju.
      <br/>
      Tým sa ľahko dá pobúriť národ.
      <br/>
      Mätež strhne vo priepasť Borisa
      <br/>
      A my potom panujeme s Griškom.
      <br/>
     </p>
    </div>
    <p>
    </p>
    <p>
    </p>
    <p>
     <span class="emphasis">
      <em>
       (Odídu oba; opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507007" name="ftn.id2507007">
        26
       </a>
       ]
      </sup>
      <span class="emphasis">
       <em>
        Mošti tieto
       </em>
      </span>
      (rus.), pozostatky svätých.
     </p>
    </div>
    <div class="footnote">
     <p>
      <sup>
       [
       <a class="para" href="#id2507026" name="ftn.id2507026">
        27
       </a>
       ]
      </sup>
      <span class="emphasis">
       <em>
        Prechvátil i zásielku peňazí
       </em>
      </span>
      (rus.), zachytil.
     </p>
    </div>
    <div class="footnote">
     <p>
      <sup>
       [
       <a class="para" href="#id2507276" name="ftn.id2507276">
        28
       </a>
       ]
      </sup>
      <span class="emphasis">
       <em>
        Boja sa, že im povýši jasle,
       </em>
      </span>
      takže nebudú môcť dosiahnuť do nich pre jedlo.
     </p>
    </div>
    <div class="footnote">
     <p>
      <sup>
       [
       <a class="para" href="#id2504827" name="ftn.id2504827">
        29
       </a>
       ]
      </sup>
      Účinok.
     </p>
    </div>
    <div class="footnote">
     <p>
      <sup>
       [
       <a class="para" href="#id2504950" name="ftn.id2504950">
        30
       </a>
       ]
      </sup>
      <span class="emphasis">
       <em>
        Olymp ruský stane sa zas o jedného polboha bohatším.
       </em>
      </span>
      Olymp v prenesenom smysle je sídlo bohov vôbec. „Polbohom“ rozumie (pravda, ironicky) Rózen Dimitrija, ktorého ruská pravoslávna cirkev naozaj vyhlásila za svätého (za cára Vasilija Šujského).
     </p>
    </div>
    <div class="footnote">
     <p>
      <sup>
       [
       <a class="para" href="#id2505064" name="ftn.id2505064">
        31
       </a>
       ]
      </sup>
      <span class="emphasis">
       <em>
        Na jazyk ostrý vesikátor
       </em>
      </span>
      (z lat.), náplasť.
     </p>
    </div>
    <div class="footnote">
     <p>
      <sup>
       [
       <a class="para" href="#id2505108" name="ftn.id2505108">
        32
       </a>
       ]
      </sup>
      <span class="emphasis">
       <em>
        Rozhodné sme na Desne víťazstvo obdržali.
       </em>
      </span>
      Desna je väčšia rieka, prítok Dnepra.
     </p>
    </div>
    <div class="footnote">
     <p>
      <sup>
       [
       <a class="para" href="#id2505124" name="ftn.id2505124">
        33
       </a>
       ]
      </sup>
      <span class="emphasis">
       <em>
        Vo Sievskom ostrohu.
       </em>
      </span>
      Ostroh je výbežok, obyčajne skalnatý, na stoku dvoch riek alebo na styku dvoch údolí. Sievsk bol neďaleko Dobryníč (potom Dobrúň), ktoré sa ďalej vysvetľuje.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505236">
       </a>
       Dejstvo tretie
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2505254">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2505352">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2505395">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2505529">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2505630">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2505700">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2505765">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2505909">
        Výstup 8.
       </a>
      </span>
     </dt>
     <dt>
      <span class="sect1">
       <a href="#id2505979">
        Výstup 9.
       </a>
      </span>
     </dt>
     <dt>
      <span class="sect1">
       <a href="#id2578063">
        Výstup 10.
       </a>
      </span>
     </dt>
     <dt>
      <span class="sect1">
       <a href="#id2578172">
        Výstup 11.
       </a>
      </span>
     </dt>
     <dt>
      <span class="sect1">
       <a href="#id2578342">
        Výstup 12.
       </a>
      </span>
     </dt>
     <dt>
      <span class="sect1">
       <a href="#id2578438">
        Výstup 13.
       </a>
      </span>
     </dt>
     <dt>
      <span class="sect1">
       <a href="#id2578535">
        Výstup 14.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: ako v dejstve prvom.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505254">
        </a>
        Výstup 1.
       </h2>
      </div>
     </div>
    </div>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      <span class="emphasis">
       <em>
        (sám):
       </em>
      </span>
      <br/>
      Rozhnevaný tiene Dimitrija!
      <br/>
      Ty ma stíhaš tu nesmieriteľne
      <br/>
      I bdiacich i v nočných videniach.
      <br/>
      Bola hrôza ten sen. Odrezaná
      <br/>
      Chlapca hlava tisla sa mi poriad
      <br/>
      Medzi nohy, chlipkala očami
      <br/>
      A škľabila oproti mne ústa.
      <br/>
      Ja v úteky cez hory a doly,
      <br/>
      Ona všade s desným za mnou krikom:
      <br/>
      „Život nazpät, život pýtam nazpät!“
      <br/>
      Dať mi nelze, odpovedám v ľaku.
      <br/>
      A krvavá hlava Dimitrija:
      <br/>
      „Teda život za život, Borise.“
      <br/>
      Kto mi povie, či sen tak úžasný
      <br/>
      Je znamením, že sa približuje
      <br/>
      Odkladaná dlho doba účtov?
      <br/>
      A či je plod pobúrenej mysle?
      <br/>
      Bo všetko ma nepokojí, desí.
      <br/>
      Vojsko je nadmieru neochotné.
      <br/>
      Biť sa nechce. Osemdesiattisíc
      <br/>
      Mužov šesťsto nemôže kozákov
      <br/>
      Vo drevených vybojovať Kromách.
      <sup>
       [
       <a class="footnote" href="#ftn.id2505301" name="id2505301">
        34
       </a>
       ]
      </sup>
      <br/>
      Vojvodcovia sami javia nechuť,
      <br/>
      Neposlušnosť veľmi povážlivú.
      <br/>
      Keď im zjavil v tábore radhostskom
      <br/>
      Šeremetev moju nespokojnosť,
      <br/>
      Že z celého gosudarstva silou
      <br/>
      Nevedia preč zahnať nájazdníkov,
      <br/>
      Lež len daromnými ukrutnosťmi,
      <br/>
      Strieľaním a vešaním sedliakov
      <br/>
      Odcudzujú ľud mne, samozvancu
      <br/>
      Naháňajú nových prívržencov:
      <br/>
      Zakypeli mätežným reptaním.
      <br/>
      Ťažobili si, že len samého
      <br/>
      Basmanova odmeňujem štedre,
      <br/>
      Na ich rany neberiem ohľadu.
      <br/>
      Vytýkali mi, že len po chrámoch
      <br/>
      Chodím, modliac sa ako dáky mních,
      <br/>
      U vojska však že sa neobjavím.
      <br/>
      Zo smelosti tej vidno, čo myslia.
      <br/>
      Neboli by slovo nemilosti
      <br/>
      S tak hlasitým prijali reptaním,
      <br/>
      Keby mali pevné presvedčenie
      <br/>
      O stálosti môjho panovania.
      <br/>
      Musejú mať aspoň za pochybnú
      <br/>
      Medzi mnou a koňušným otázku.
      <br/>
      I tu v Moskve musím neprestajnú
      <br/>
      Podstupovať s klebetami borbu.
      <br/>
      Darmo dávam jazyky klebetné
      <br/>
      Odrezávať; vrava trvá poriad.
      <br/>
      Neprospieva ani poučenie
      <br/>
      Duchovenstva proti nesenému
      <br/>
      Zlobou bludu. Veria, bo chcú veriť,
      <br/>
      Bo sú všetci všade oproti mne.
      <br/>
      A moc visí od obecnej mienky.
      <br/>
      <span class="emphasis">
       <em>
        (Stojí chvíľu zamyslený.)
       </em>
      </span>
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505352">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Mária, cárovič Fedor a Ksenia k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MÁRIA:
      <br/>
      Ty zas trúchliš, Borise. A niet už
      <br/>
      Viac príčiny báť sa samozvanca.
      <br/>
      Možno, že už vniesol nestydatec
      <br/>
      Ten nečestný hanbu svoju v Litvu.
      <br/>
      <br/>
      BORIS:
      <br/>
      Nerád desím vás, rieknuť však musím,
      <br/>
      Že všeličo stať sa môže ešte.
      <br/>
      Všetko ešte sme neprekročili.
      <br/>
      <br/>
      FEDOR:
      <br/>
      Vo prísnejších nevravel si dobách,
      <br/>
      Ako vravíš teraz, drahý otče.
      <br/>
      <br/>
      BORIS:
      <br/>
      Lebo som vás nechcel zarmucovať.
      <br/>
      Teraz ale vidím, že vás musím
      <br/>
      Pripraviť ku možným zlým nehodám,
      <br/>
      By neprišly nečakané na vás.
      <br/>
      Zlé akés’ mnou ovláda tušenie.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505395">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Molčanov, v rúchu vojaka, k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MOLČANOV:
      <br/>
      Kňaz Godunov Ivan ti posiela
      <br/>
      Z väzenia list tento, gosudare.
      <br/>
      <br/>
      BORIS:
      <br/>
      Z väzenia? Jal ho teda nepriateľ?
      <br/>
      <br/>
      MOLČANOV:
      <br/>
      Jeho jali, ostatní sa vzdali.
      <br/>
      Vojsko si mal, zradený gosudar.
      <br/>
      <br/>
      BORIS:
      <br/>
      Podrž jóbsku zvesť načas u seba.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Molčanov odíde, Boris číta.)
      </em>
     </span>
    </p>
    <p>
    </p>
    <div class="literallayout">
     <p>
      „Si zradený. Vojsko celé padlo
      <br/>
      K domnelého nohám Dimitrija,
      <br/>
      I Mažeret a Rózen s Nemcami.
      <br/>
      Ja som väzeň. Samozvanec tiahne
      <br/>
      S celou mocou. Spas sa, ako môžeš.“
      <br/>
      Celé vojsko! To rana, to bolesť!
      <br/>
      I Nemci, ha! Pravdu mal Grigorij.
      <br/>
      Oni verní, pokiaľ verné šťastie.
      <br/>
      <br/>
      MÁRIA:
      <br/>
      Ach, Borise! Čo to bude s nami?
      <br/>
      Či sa kedy stalo to na svete?
      <br/>
      Trepeme sa s úžasom na tróne,
      <br/>
      Trepeme sa pred jedným paholkom.
      <br/>
      <br/>
      KSENIA:
      <br/>
      Ach, nás šťastie povýšilo zradné,
      <br/>
      Len aby nás pokydlo čím hlbšie.
      <br/>
      <br/>
      BORIS:
      <br/>
      Ohromen som. Sliny vyschly v ústach.
      <br/>
      Prineste mi vína k ovlaženiu.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci odídu okrem Borisa.)
      </em>
     </span>
    </p>
    <p>
    </p>
    <div class="literallayout">
     <p>
      To teda to moje zlé tušenie!
      <br/>
      Prišiel mi čas. Musím vypiť kalich,
      <br/>
      Trpký kalich, ktorý som si nalial.
      <br/>
      Rajský pád sa opätuje poriad.
      <br/>
      Človek sám sa vypudzuje z raja.
      <br/>
      Zlé svedomie, to ten prísny Cherub,
      <br/>
      Ktorý s mečom ostríha plamenným
      <br/>
      Zatvorené večne za ním brány.
      <br/>
      Odkedy som počal v hlave zločin,
      <br/>
      Nemal jednej som pokojnej chvíle.
      <br/>
      Teraz vidím, že nemravný skutok
      <br/>
      Nie je ani na tróne bezpečný.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Mária, Fedor a Ksenia navrátia sa a položia víno na stôl.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MÁRIA:
      <br/>
      Tu, čo žiadaš.
      <br/>
      <br/>
      KSENIA:
      <br/>
      Občerstvi sa, otče.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505529">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Ščekin v rúchu kozáka k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      ŠČEKIN:
      <br/>
      Prichádzam od cára Dimitrija.
      <br/>
      <br/>
      BORIS:
      <br/>
      Ako smieš to vysloviť predo mnou?
      <br/>
      V Rosii niet cára Dimitrija.
      <br/>
      <br/>
      ŠČEKIN:
      <br/>
      Nie som žiadnym medzi vami sudcom.
      <br/>
      Mám ti len list doručiť od neho.
      <br/>
      <span class="emphasis">
       <em>
        (Oddajúc Borisovi list, odíde.)
       </em>
      </span>
      <br/>
      <br/>
      BORIS:
      <br/>
      Spodievam sa od človeka, šťastím
      <br/>
      Nadutého, výrazov mrzutých.
      <br/>
      <br/>
      MÁRIA:
      <br/>
      Pošli zpät list neotvorený.
      <br/>
      <br/>
      BORIS:
      <br/>
      Zvedavosť je väčšia nežli hrdosť.
      <br/>
      <span class="emphasis">
       <em>
        (Číta.)
       </em>
      </span>
      <br/>
      „Vojsko, ktoré si poslal proti mne,
      <br/>
      Prešlo ku mne. Idem s ním na teba,
      <br/>
      Bych zaujal dedičný svoj prestol,
      <br/>
      Ktorý si ty pochvátil zločinom.
      <br/>
      Neprotiv sa bohu a národu.
      <br/>
      Opusť prestol i svet dobrovoľne.
      <br/>
      Jestli ťa jak mnícha nájdem v Moskve,
      <br/>
      Sľubujem ti svoju cársku milosť;
      <br/>
      Ináče však trep sa. — Cár Dimitrij.“
      <br/>
      Hlbšie klesnúť mi nebolo možné.
      <br/>
      Jeden prchlý mních, zbojník, paholok
      <br/>
      Sľubuje mi svoju vzácnu milosť.
      <br/>
      <br/>
      FEDOR:
      <br/>
      Vzmužiť sa nám, otče. Zradilo nás
      <br/>
      Vojsko, ale nie celá Rosia.
      <br/>
      Odvoláme sa na súd národa.
      <br/>
      Povedieme proti zradcom verných.
      <br/>
      <br/>
      BORIS:
      <br/>
      Dobre, synu, to reč cároviča.
      <br/>
      Nemajme sa ešte za stratených,
      <br/>
      Ani žiaden neukazujme strach;
      <br/>
      Bo strach bol by pokušením k zrade.
      <br/>
      Skryme, čo nás bolí, pri obede;
      <br/>
      Bo nás budú šetriť. Rozumiete?
      <br/>
      <br/>
      MÁRIA:
      <br/>
      Boh nás poteš vo našom súžení.
      <br/>
      <span class="emphasis">
       <em>
        (Odíde s Kseniou a Fedorom.)
       </em>
      </span>
      <br/>
      <br/>
      BORIS:
      <br/>
      Iďte, iďte, drahé neviniatka!
      <br/>
      Zanechajte starého hriešnika
      <br/>
      Zaslúženému dobre zúfalstvu.
      <br/>
      Podobný som vcele Saulovi;
      <br/>
      Obťažený som vinou ako on.
      <br/>
      Zavrhol ma pánboh ako jeho;
      <sup>
       [
       <a class="footnote" href="#ftn.id2505610" name="id2505610">
        35
       </a>
       ]
      </sup>
      <br/>
      Odníma mi berlu ako jemu.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505630">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Reitlinger k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Reitlingeru! Máš hotové prášky?
      <br/>
      <br/>
      REITLINGER:
      <br/>
      Smrtonosné?
      <br/>
      <br/>
      BORIS:
      <br/>
      Pôsobiace rýchlo.
      <br/>
      <br/>
      REITLINGER:
      <br/>
      Mám, gosudar.
      <br/>
      <br/>
      BORIS:
      <br/>
      Prines dva zadatky.
      <sup>
       [
       <a class="footnote" href="#ftn.id2505662" name="id2505662">
        36
       </a>
       ]
      </sup>
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Reitlinger odíde.)
      </em>
     </span>
    </p>
    <p>
    </p>
    <div class="literallayout">
     <p>
      Odčítané sú moje hodiny.
      <br/>
      Ustupujem neuprositeľnej,
      <br/>
      Svierajúcej ma nezbedne moci.
      <br/>
      Snáď vtedy sa zmilujú nebesá
      <br/>
      Nad nevinným synom, dcérou, ženou.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505700">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Semen Godunov k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      SEMEN:
      <br/>
      Zle je. Ľud sa kopí na námestiach,
      <br/>
      Vreštiac, že ty nie si viacej cárom,
      <br/>
      Že hodina Godunových prešla.
      <br/>
      <br/>
      BORIS:
      <br/>
      V okamžení vyviesť ryndov, strelcov.
      <br/>
      Vraziť do tlúp bez milosrdenstva.
      <br/>
      Musia sa hneď zpočiatku nastrašiť.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Semen odíde.)
      </em>
     </span>
    </p>
    <p>
    </p>
    <div class="literallayout">
     <p>
      Zo všetkých strán horí okolo mňa.
      <br/>
      Všetko súri neuprositeľnej
      <br/>
      Učiniť zadosť spravodlivosti.
      <br/>
      Budem teda sám svojím mstiteľom.
      <br/>
      Ale toho síc porvem so sebou,
      <br/>
      Kto pomáhal roznietiť ten oheň.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505765">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Reitlinger k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Tu počkaj.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      REITLINGER:
      <br/>
      Komu zas posledná
      <br/>
      Papka táto? Ten bude narábať,
      <br/>
      Pokiaľ ho čert nevezme, len s jedmi.
      <br/>
      Žiada vedieť, či dlho živ bude?
      <br/>
      Odpoveď nemôže byť pochybná.
      <br/>
      Veď čo ho dnes zaškrtia povstalci,
      <br/>
      Nevráti sa obviniť ma zo lži.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Boris navráti sa s mečom.)
      </em>
     </span>
    </p>
    <p>
    </p>
    <div class="literallayout">
     <p>
      S mečom? To je proti jeho zvyku.
      <br/>
      <br/>
      BORIS:
      <br/>
      Postavils’ mi horoskop, Reitlinger?
      <br/>
      <br/>
      REITLINGER:
      <br/>
      Postavil.
      <br/>
      <br/>
      BORIS:
      <br/>
      Čo povedajú hviezdy?
      <br/>
      <br/>
      REITLINGER:
      <br/>
      Tvoja ešte ďaleko končina.
      <br/>
      <br/>
      BORIS:
      <br/>
      A či môžem spoľahnúť sa na to?
      <br/>
      <br/>
      REITLINGER:
      <br/>
      Hviezdy nelžú.
      <br/>
      <br/>
      BORIS:
      <br/>
      Lež menom ich ľudia.
      <br/>
      Sem tie prášky! Či budú pôsobiť?
      <br/>
      <br/>
      REITLINGER:
      <br/>
      Pod hodinou neomylne.
      <br/>
      <br/>
      BORIS:
      <br/>
      Dobre.
      <br/>
      <span class="emphasis">
       <em>
        (Naleje vína do pohárov a vsype prášky.)
       </em>
      </span>
      <br/>
      Silu ich chcem sprobovať na tebe.
      <br/>
      Vezmi a pi.
      <br/>
      <br/>
      REITLINGER:
      <br/>
      Stojím dobre za ne.
      <br/>
      <br/>
      BORIS:
      <br/>
      Chcem vidieť ich dejstvie.
      <br/>
      <br/>
      REITLINGER:
      <br/>
      To tvrdý žart.
      <br/>
      <br/>
      BORIS:
      <br/>
      Povedám ti, Nemče, vezmi a pi.
      <br/>
      <span class="emphasis">
       <em>
        (Tasí meč.)
       </em>
      </span>
      <br/>
      <br/>
      REITLINGER:
      <br/>
      Čo som zavinil?
      <br/>
      <br/>
      BORIS:
      <br/>
      Netáž sa, ale pi.
      <br/>
      <br/>
      REITLINGER:
      <br/>
      Uzavrel si moju smrť, gosudar?
      <br/>
      <br/>
      BORIS:
      <br/>
      Poslednýkrát vravím, vezmi a pi.
      <br/>
      <span class="emphasis">
       <em>
        (Otrčí mu meč do pŕs.)
       </em>
      </span>
      <br/>
      <br/>
      REITLINGER:
      <br/>
      Boh buď duši mojej milostivý.
      <br/>
      <span class="emphasis">
       <em>
        (Vezme pohár a vypije.)
       </em>
      </span>
      <br/>
      Vyslúžil som pri nešťastnom dvore.
      <br/>
      <br/>
      BORIS:
      <br/>
      Teraz čuj, prečo som to učinil.
      <br/>
      Tys’ priviedol podvodným kaukliarstvom
      <br/>
      Ku zralosti vo mne predsavzatie,
      <br/>
      Ktoré malo tak hrozné následky.
      <br/>
      Môžeš odísť.
      <br/>
      <br/>
      REITLINGER:
      <br/>
      So smrťou v útrobách.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Reitlinger odíde, Boris vezme druhý pohár.)
      </em>
     </span>
    </p>
    <p>
    </p>
    <div class="literallayout">
     <p>
      BORIS:
      <br/>
      Toto pre mňa. Chcel som k ochráneniu
      <br/>
      Cti rodiny a mojej pamiatky
      <br/>
      Prislúžiť tým sebe pri obede:
      <br/>
      Lež keď mätež kypí na uliciach,
      <br/>
      Ďalej sa vec odkladať nemôže.
      <br/>
      <span class="emphasis">
       <em>
        (Vypije.)
       </em>
      </span>
      <br/>
      Som na ceste, odkiaľ niet návratu.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505909">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Semen Godunov, Basmanov, Golicin a Dimitrij Šujský k
                    predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      SEMEN:
      <br/>
      Moskva tichá. Tlupy sa rozpŕchly,
      <br/>
      Jaknáhle sa objavilo vojsko.
      <br/>
      <br/>
      BORIS:
      <br/>
      Ó, by si s tou len o malú chvíľku
      <br/>
      Skorej zvesťou bol prišiel, Semene!
      <br/>
      <br/>
      ŠUJSKÝ:
      <br/>
      Čujeme, že pluky naše v poli
      <br/>
      Padly k nohám podlého paholka.
      <br/>
      <br/>
      BORIS:
      <br/>
      Tvoj driečny brat Vasiľ, Dimitrije.
      <br/>
      <br/>
      GOLICIN:
      <br/>
      Čas je teda prijať ponúknutú
      <br/>
      Švédskym kráľom susedskú nám pomoc.
      <br/>
      Posol ešte čaká na odpoveď.
      <br/>
      <br/>
      BORIS:
      <br/>
      Chráň nás boh pomoci cudzozemskej.
      <br/>
      Rosia pri Ivanovi cáru
      <br/>
      Vojovala jedným časom s Litvou,
      <br/>
      Krymom, Švédskom, sultánom víťazne.
      <sup>
       [
       <a class="footnote" href="#ftn.id2505947" name="id2505947">
        37
       </a>
       ]
      </sup>
      <br/>
      Na prípadnosť vernosti všech Rusov
      <br/>
      Pomoci nám cudzej nepotrebno:
      <br/>
      Pri zrade však všeobecnej našich
      <br/>
      Hŕstka Švédov čo by nám pomohla?
      <br/>
      <br/>
      BASMANOV:
      <br/>
      Vojska príklad nebude Rosia
      <br/>
      Nasledovať, lež odsúdi zradcov.
      <br/>
      Vyženieme paholka i sluhov
      <br/>
      Paholkových, čo zabudli na česť.
      <br/>
      <br/>
      BORIS:
      <br/>
      Ó ty verný, verný môj Basmanov!
      <br/>
      Najpevnejší ty stĺp môjho domu.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505979">
        </a>
        Výstup 9.
       </h2>
      </div>
     </div>
    </div>
    <p>
     <span class="emphasis">
      <em>
       Dva žilci k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      ŽILEC 1.:
      <br/>
      Stôl prikrytý a jedlá na stole.
      <br/>
      <br/>
      BORIS:
      <br/>
      Keď v pokoji Moskva, môžme sadnúť.
      <br/>
      Ja síce sa cítim nie najlepšie.
      <br/>
      Mdlo mi čosi. Chcem ale byť s vami.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci odídu okrem žilcov.)
      </em>
     </span>
    </p>
    <p>
    </p>
    <div class="literallayout">
     <p>
      ŽILEC 1.:
      <br/>
      Mne sa ten náš gosudar neľúbi.
      <br/>
      Taký je akýsi premenený.
      <br/>
      <br/>
      ŽILEC 2.:
      <br/>
      Čuješ, že sa zle cíti.
      <br/>
      <br/>
      ŽILEC 1.:
      <br/>
      Už dávno
      <br/>
      Vidno pri ňom akýsi nepokoj.
      <br/>
      Chodí poriad smutný, zamyslený.
      <br/>
      Videl som ho i plakať.
      <br/>
      <br/>
      ŽILEC 2.:
      <br/>
      Nie je div.
      <br/>
      Nepokojí ho ten samozvanec,
      <br/>
      I Moskva započína sa búriť.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Vystúpi ešte jeden žilec.)
      </em>
     </span>
    </p>
    <p>
    </p>
    <div class="literallayout">
     <p>
      ŽILEC 3.:
      <br/>
      Hotujte sa ku smrti. V Kremli mor.
      <br/>
      <br/>
      ŽILEC 1.:
      <br/>
      Čo to pletieš?
      <br/>
      <br/>
      ŽILEC 3.:
      <br/>
      Reitlinger pracuje
      <br/>
      Ku smrti a pred chvíľou bol zdravý.
      <br/>
      <br/>
      ŽILEC 2.:
      <br/>
      Zle i s gosudarom. Tu ho vedú.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578063">
        </a>
        Výstup 10.
       </h2>
      </div>
     </div>
    </div>
    <p>
     <span class="emphasis">
      <em>
       Boris, vedený Máriou, cárovič Fedor a Ksenia k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MÁRIA:
      <br/>
      Iďte, žilci, nech pribehne skoro
      <br/>
      Reitlinger.
      <br/>
      <br/>
      ŽILEC 3.:
      <br/>
      Ten mrie, gosudarina.
      <br/>
      <br/>
      BORIS:
      <br/>
      Ani ho tu nepotrebno. Iďte,
      <br/>
      Privolajte radšej patriarchu.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Žilci odídu.)
      </em>
     </span>
    </p>
    <p>
    </p>
    <div class="literallayout">
     <p>
      FEDOR:
      <br/>
      Prečo nechceš lekára, môj otče?
      <br/>
      <br/>
      BORIS:
      <br/>
      Preto, že už pre mňa niet pomoci.
      <br/>
      Neodbytná smrť vo údoch mojich.
      <br/>
      Pil som jed.
      <br/>
      <br/>
      MÁRIA:
      <br/>
      To bys’ nám bol učinil?
      <br/>
      Vo dobe tak veľmi nebezpečnej
      <br/>
      Zanechal by si nás sirotami?
      <br/>
      <br/>
      BORIS:
      <br/>
      Stalo sa.
      <br/>
      <br/>
      MÁRIA:
      <br/>
      Ó bože!
      <br/>
      <br/>
      FEDOR:
      <br/>
      Otče dobrý!
      <br/>
      <br/>
      KSENIA:
      <br/>
      Beda nám, sirotám opusteným.
      <br/>
      <br/>
      MÁRIA:
      <br/>
      Daj teda i nám z toho, čo si pil.
      <br/>
      <span class="emphasis">
       <em>
        (Oborí sa mu na prsia.)
       </em>
      </span>
      <br/>
      <br/>
      KSENIA:
      <br/>
      Pojmi biednu Kseniu so sebou.
      <br/>
      <span class="emphasis">
       <em>
        (Skloní sa mu na plece.)
       </em>
      </span>
      <br/>
      <br/>
      FEDOR:
      <br/>
      Stúpime do hrobu i my s tebou.
      <br/>
      <span class="emphasis">
       <em>
        (Skloní sa mu na druhé plece.)
       </em>
      </span>
      <br/>
      <br/>
      BORIS:
      <br/>
      Boh ťa poteš, zarmútená vdova,
      <br/>
      Boh vás žehnaj, siroty nešťastné.
      <br/>
      <span class="emphasis">
       <em>
        (Pobozká všetkých.)
       </em>
      </span>
      <br/>
      <br/>
      FEDOR:
      <br/>
      Prečo si nám to učinil, otče?
      <br/>
      <br/>
      BORIS:
      <br/>
      Abych sosňal smrťou svojou kliatbu
      <br/>
      Z vás, učiniac zadosť národnému
      <br/>
      Hnevu i božej spravodlivosti.
      <br/>
      Bo teraz vám poviem, čo vie celý
      <br/>
      Svet, jediní vy ste neverili,
      <br/>
      Že som ja ubijcom Dimitrija.
      <br/>
      Zúrivý tieň jeho nastíha ma,
      <br/>
      Mstiaca ruka božia potiera ma,
      <br/>
      Všeobecná ošklivosť desí ma.
      <br/>
      Všemohúci vzbudil mi mstiteľa.
      <br/>
      Pred nástrojom týmto pomsty božej
      <br/>
      Kydám sa so prestola v tú priepasť,
      <br/>
      Ktorú mi pod hriešnymi nohami
      <br/>
      Vykrušila vysokomyseľnosť,
      <br/>
      Bych učinil miesto na ňom tebe,
      <br/>
      Synu, ktorý to zdedíš bez viny,
      <br/>
      Čo zločinom nadobudol otec.
      <br/>
      Boh bude mať dosť na mojom treste.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578172">
        </a>
        Výstup 11.
       </h2>
      </div>
     </div>
    </div>
    <p>
     <span class="emphasis">
      <em>
       Jób k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Nechajte ma chvíľku osamote
      <br/>
      S patriarchom.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Rodina odíde.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      JÓB:
      <br/>
      Ty strádaš, gosudar.
      <br/>
      <br/>
      BORIS:
      <br/>
      Dostradujem. Smrť vo žilách mojich
      <br/>
      Neodbytná.
      <br/>
      <br/>
      JÓB:
      <br/>
      Desím sa slov tvojich.
      <br/>
      <br/>
      BORIS:
      <br/>
      Ustupujem prísnej ruke božej
      <br/>
      A národnej oproti mne zlobe.
      <br/>
      Našiel ma boh za známy ti zločin.
      <br/>
      Od počatia jeho v duši hriešnej
      <br/>
      Celý život môj bol len pokrytský
      <br/>
      So svetom i sám so sebou zápas.
      <br/>
      Dostihol som zločinom veličia,
      <br/>
      Nie však blaha hľadaného pri ňom.
      <br/>
      Miesto blaha vysypal som peklo
      <br/>
      V dušu svoju. Žiaden čas nemohol
      <br/>
      Smyť nevinnú krv jeho z rúk týchto,
      <br/>
      Ani skončiť žiaľnu moju borbu.
      <br/>
      Viny kopil som poriad na viny,
      <br/>
      Kryl zločinom zločin, všetko márne.
      <br/>
      Šlo mi, ako kto chce zakryť oheň
      <br/>
      Polenami. Čím ich viacej kopí,
      <br/>
      Tým silnejší vyblkuje plameň.
      <br/>
      Dosiahnutý neprávosťou prestol
      <br/>
      Kolísal sa podo mnou. Krehkými
      <br/>
      Ukázaly sa všetky podpory.
      <br/>
      K bohu som neuprositeľnému
      <br/>
      Vzpínal ruky. Chlieb môj každodenný
      <br/>
      Boly vzdychy a horesť
      <sup>
       [
       <a class="footnote" href="#ftn.id2578248" name="id2578248">
        38
       </a>
       ]
      </sup>
      bez konca.
      <br/>
      Topila sa mi moc vždy viac v rukách
      <br/>
      A teraz mi vyklzuje vcele.
      <br/>
      Ustupujem teda. Snáď sa vtedy
      <br/>
      Skloní láskav k synu môjmu národ.
      <br/>
      Končím život nešťastný zločinom.
      <br/>
      Ty upotreb ku spaseniu hriešnej
      <br/>
      Duše mojej moc tú, ktorú Ježiš
      <br/>
      Nechal v cirkvi k potešeniu hriešnych.
      <sup>
       [
       <a class="footnote" href="#ftn.id2578262" name="id2578262">
        39
       </a>
       ]
      </sup>
      <br/>
      <span class="emphasis">
       <em>
        (Kľakne.)
       </em>
      </span>
      <br/>
      <br/>
      JÓB:
      <br/>
      Prv nežli bych učinil účastným
      <br/>
      Jeho zásluh teba, tážem sa ťa,
      <br/>
      Či úplná spoveď táto tvoja?
      <br/>
      <br/>
      BORIS:
      <br/>
      Chcem ti celú odkryť hlbinu
      <br/>
      Neprávostí, v akej tonie duša.
      <br/>
      Magnusovu Máriu som zradne
      <br/>
      Privábil a vnútil do kláštora,
      <br/>
      Dcéru však jej zahrdúsil tajne.
      <br/>
      Simeonu cáru odňal som zrak
      <br/>
      Jedine pre meno, ktoré nosil.
      <sup>
       [
       <a class="footnote" href="#ftn.id2578287" name="id2578287">
        40
       </a>
       ]
      </sup>
      <br/>
      O početných iných žertvách mojich
      <br/>
      Tebe dobre vedomo samému.
      <br/>
      Ubíjal som, vrhal do žalárov,
      <br/>
      Bych nestratil ovocie zločinu.
      <br/>
      Tento, jednúc spáchaný, vykotil
      <br/>
      Celý zástup mi pekelných potvôr.
      <br/>
      <br/>
      JÓB:
      <br/>
      Keď to srdcom uznávaš kajúcim
      <br/>
      A ľutuješ ako padlý Dávid,
      <br/>
      Magdaléna a lotor na kríži:
      <br/>
      Nech ti bude milostivý boh ten,
      <br/>
      Pred jehož súd ideš sa postaviť.
      <br/>
      Ja ti udeľujem rozhrešenie
      <br/>
      Mocou toho, ktorý prišiel spasiť,
      <br/>
      Trpiac za nás, čo bolo zhynulo.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Urobí nad nim kríž, Boris prežehná sa a vstane.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Boh buď duši mojej milostivý.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578342">
        </a>
        Výstup 12.
       </h2>
      </div>
     </div>
    </div>
    <p>
     <span class="emphasis">
      <em>
       Mária, Ekaterina, cárovič Fedor, Ksenia, Semen Godunov, Basmanov,
                         Golicin a Dimitrij Šujský k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Cítim, verní moji, že uložil
      <br/>
      Boh prekrátiť nanáhle život môj;
      <br/>
      Slová teda vyslyšte posledné.
      <br/>
      Žil panovník som nenávidený.
      <br/>
      To zmarilo všetky snahy moje,
      <br/>
      Odňalo mi pokoj, vlasti blaho.
      <br/>
      Namiesto pokroku vo priemysle,
      <br/>
      Osvete a blahoústrojnosti,
      <br/>
      Boly večné pikle, muky, tresty.
      <br/>
      Poznávajte z toho, aké je zlé
      <br/>
      Odvrátenie odo panovníka.
      <br/>
      A to nech vám slúži za pravidlo
      <br/>
      Pri zákonnom mojom následníku.
      <br/>
      Ty, synu, sa učiň hodným lásky.
      <br/>
      Si však ešte mladý, neskúsený.
      <br/>
      Zanechávam ti teda za radcov
      <br/>
      Patriarchu, verného našeho
      <br/>
      Basmanova a strýca Semena.
      <br/>
      Prijmi taktiež Bielskeho na milosť,
      <br/>
      Navráť mu i slobodu, i statky.
      <br/>
      Vás, bojari, žehnám. Mne dopraje
      <br/>
      Patriarcha vo odeve mníšskom
      <br/>
      Prijať posla velikého boha.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Odvedú ho Mária a Ekaterina, za nimi Jób, cárovič Fedor, Ksenia,
                         Semen Godunov a Dimitrij Šujský.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BASMANOV:
      <br/>
      Tak naskoro! Pred chvíľou bol zdravý.
      <br/>
      <br/>
      GOLICIN:
      <br/>
      Náhle oči zatvorí, musíme
      <br/>
      Novému prisahať gosudaru.
      <br/>
      <br/>
      BASMANOV:
      <br/>
      Či pristane však na to dŕžava,
      <br/>
      Čo my tu tak učiníme naspech?
      <br/>
      Ozbrojená Rosia si dala
      <br/>
      Cára už v osobe Dimitrija.
      <br/>
      Ak odprisaháme Fedorovi,
      <br/>
      Rozpadne sa ríša vo dve poly.
      <br/>
      Poodložiť by teda prísahu.
      <br/>
      <br/>
      GOLICIN:
      <br/>
      Teda nie za každú cenu Fedor?
      <br/>
      <br/>
      BASMANOV:
      <br/>
      Tu Ogarev. On nám dá potrebné
      <br/>
      Vysvetlenie, bo ide od vojska.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578438">
        </a>
        Výstup 13.
       </h2>
      </div>
     </div>
    </div>
    <p>
     <span class="emphasis">
      <em>
       Ogarev k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BASMANOV:
      <br/>
      No, ako tam?
      <br/>
      <br/>
      OGAREV:
      <br/>
      Dobre. Víťazíme.
      <br/>
      <br/>
      GOLICIN:
      <br/>
      Kto víťazí?
      <br/>
      <br/>
      OGAREV:
      <br/>
      Podivná otázka.
      <br/>
      My sme my.
      <br/>
      <br/>
      BASMANOV:
      <br/>
      Veď Mstislavský a Šujský
      <br/>
      Priviedli k Dimitrijovi vojsko.
      <br/>
      <br/>
      OGAREV:
      <br/>
      Od koho to máte?
      <br/>
      <br/>
      BASMANOV:
      <br/>
      Došiel posol.
      <br/>
      <br/>
      OGAREV:
      <br/>
      Ha, ohavné pekelné nástrahy!
      <br/>
      Samozvanec má v Moskve spojencov.
      <br/>
      <br/>
      GOLICIN:
      <br/>
      Povedz teda nám, čo je vo veci?
      <br/>
      <br/>
      OGAREV:
      <br/>
      Diabolská lož. Teraz chápem, prečo
      <br/>
      Vyrútili sa na mňa zbojníci
      <br/>
      A po listoch len pátrali u mňa.
      <br/>
      <br/>
      BASMANOV:
      <br/>
      Zbojníci?
      <br/>
      <br/>
      OGAREV:
      <br/>
      Šesť začiernených mužov
      <br/>
      Zastalo mi včera cestu v lese.
      <br/>
      Štyria však ma odviedli do húšte
      <br/>
      A vodili so zaviazanými
      <br/>
      Kol dokola dlhý čas očami
      <br/>
      A hneď stratili sa nezbadane.
      <br/>
      Ja, nevediac kde som a v akom mám
      <br/>
      Ísť to smere, blúdil som po lese
      <br/>
      Dlho sem tam, až som sa vymotal.
      <br/>
      To môj dosiaľ opozdilo príchod.
      <br/>
      <br/>
      GOLICIN:
      <br/>
      Teraz všetko jasné. Nápastníci
      <br/>
      Dali listy gosudaru lživé
      <sup>
       [
       <a class="footnote" href="#ftn.id2578495" name="id2578495">
        41
       </a>
       ]
      </sup>
      <br/>
      A pustili lživú zvesť do behu,
      <br/>
      Aby v Moskve roznietili vzburu.
      <br/>
      Čo ale skutočne na bojišti?
      <br/>
      <br/>
      OGAREV:
      <br/>
      U Dobrynič porazil Vasilij
      <br/>
      Šujský samozvancu
      <sup>
       [
       <a class="footnote" href="#ftn.id2578509" name="id2578509">
        42
       </a>
       ]
      </sup>
      tak rozhodne,
      <br/>
      Že sa už viac nikdy nezotaví.
      <br/>
      Prchol až na hranice v Puvtivľ.
      <br/>
      <br/>
      BASMANOV:
      <br/>
      Óvi! Teda pravý opak pravdy.
      <br/>
      Musíme potešiť gosudara.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578535">
        </a>
        Výstup 14.
       </h2>
      </div>
     </div>
    </div>
    <p>
     <span class="emphasis">
      <em>
       Jób, cárovič Fedor, Mária, Ekaterina, Ksenia, Semen Godunov a Dimitrij
                         Šujský k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BASMANOV:
      <br/>
      Zpráva, ktorá tak veľmi zrazila
      <br/>
      Gosudara, bola vcele lživá.
      <br/>
      Vojsko sa mu nespreneverilo,
      <br/>
      Ba dobylo slávneho víťazstva.
      <br/>
      <br/>
      OGAREV:
      <br/>
      U Dobrynič. Som očitý svedok.
      <br/>
      Prosím to oznámiť gosudaru.
      <br/>
      <br/>
      MÁRIA:
      <br/>
      Pozde. Niet ho viac. Vypustil dušu.
      <br/>
      <br/>
      JÓB:
      <br/>
      Sotva stihol nadiať mníšsku riasu,
      <br/>
      Zaliala ho krv nosom, ústami
      <br/>
      I ušami. Nebolo pomoci.
      <br/>
      <br/>
      FEDOR:
      <br/>
      Ó nešťastný otec, žes’ nestihol
      <br/>
      Pri poslednom aspoň počuť vzdychu
      <br/>
      Zvesť, čo by ťa bola potešila!
      <br/>
      Pokoj duši tvojej, sláva vodcom
      <br/>
      Udatným, spasivším gosudarstvo!
      <br/>
      <br/>
      OGAREV:
      <br/>
      Vasiliju Šujskému náleží
      <br/>
      Česť víťazstva. Lebo kňaz Mstislavský
      <br/>
      Neschopný diel vojenských pre rany.
      <br/>
      <br/>
      FEDOR:
      <br/>
      Oba prídu do bojarskej dumy.
      <br/>
      Veliteľstvo vrchné plukov prejmeš
      <br/>
      Ty Basmanov.
      <br/>
      <br/>
      BASMANOV:
      <br/>
      Predovšetkým ale
      <br/>
      Gosudaru prisahať novému.
      <br/>
     </p>
    </div>
    <p>
    </p>
    <p>
    </p>
    <p>
     <span class="emphasis">
      <em>
       (Ksenia oborí sa s plačom na Máriu; opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505301" name="ftn.id2505301">
        34
       </a>
       ]
      </sup>
      <span class="emphasis">
       <em>
        Vo drevených… Kromách,
       </em>
      </span>
      juhozápadne od mesta Orel.
     </p>
    </div>
    <div class="footnote">
     <p>
      <sup>
       [
       <a class="para" href="#id2505610" name="ftn.id2505610">
        35
       </a>
       ]
      </sup>
      <span class="emphasis">
       <em>
        Podobný som vcele Saulovi… zavrhol ma pánboh ako jeho.
       </em>
      </span>
      Saul, prvý izraelský kráľ, ktorý po tom zavrhnutí prehral bitku a utratil i život v boji proti Filištínskym.
     </p>
    </div>
    <div class="footnote">
     <p>
      <sup>
       [
       <a class="para" href="#id2505662" name="ftn.id2505662">
        36
       </a>
       ]
      </sup>
      <span class="emphasis">
       <em>
        Prines dva zadatky
       </em>
      </span>
      (umelé slovo), dve dávky.
     </p>
    </div>
    <div class="footnote">
     <p>
      <sup>
       [
       <a class="para" href="#id2505947" name="ftn.id2505947">
        37
       </a>
       ]
      </sup>
      <span class="emphasis">
       <em>
        Rosia pri Ivanovi cáru vojovala jedným časom s Litvou, Krymom, Švédskom, sultánom víťazne.
       </em>
      </span>
      Bolo to za Ivana IV. Hrozného. S Litvou čiže Poľskom r. 1563, so sultánom Selimom a krymskými Tatármi r. 1569, r. 1577 so Švédmi.
     </p>
    </div>
    <div class="footnote">
     <p>
      <sup>
       [
       <a class="para" href="#id2578248" name="ftn.id2578248">
        38
       </a>
       ]
      </sup>
      Žiaľ, zármutok.
     </p>
    </div>
    <div class="footnote">
     <p>
      <sup>
       [
       <a class="para" href="#id2578262" name="ftn.id2578262">
        39
       </a>
       ]
      </sup>
      <span class="emphasis">
       <em>
        Ty upotreb ku spaseniu hriešnej duše mojej moc tú, ktorú Ježiš nechal v cirkvi,
       </em>
      </span>
      totiž spoveď a po nej udelenie rozhrešenia.
     </p>
    </div>
    <div class="footnote">
     <p>
      <sup>
       [
       <a class="para" href="#id2578287" name="ftn.id2578287">
        40
       </a>
       ]
      </sup>
      Ivan Hrozný, chcejúc dať skúsiť poddaným iného cára, vzdal sa vlády, pošiel v slobodu Aleksandrovskú neďaleko Moskvy, a cárom učinil bývalého kazanského tatárskeho cára Jedigera, pri krste Simeonom nazvaného. Keďže tento nezachádzal s bojarmi lepšie, obliehali títo Ivana s prosbami, aby znovu prišiel cárstvovať, čo tento na mnohé nástojenie i učinil. Boris, keď dosadnul, bál sa Simeona. Aby nemohol byť preňho nebezpečným, dal ho oslepiť.
     </p>
    </div>
    <div class="footnote">
     <p>
      <sup>
       [
       <a class="para" href="#id2578495" name="ftn.id2578495">
        41
       </a>
       ]
      </sup>
      <span class="emphasis">
       <em>
        Nápastníci dali listy gosudaru lživé
       </em>
      </span>
      (rus.), zákerní útočníci.
     </p>
    </div>
    <div class="footnote">
     <p>
      <sup>
       [
       <a class="para" href="#id2578509" name="ftn.id2578509">
        42
       </a>
       ]
      </sup>
      <span class="emphasis">
       <em>
        U Dobrynič porazil Vasilij Šujský samozvanca.
       </em>
      </span>
      Dobruň, predtým Dobryniči, mestečko blízko Sievska. Bitka pri ňom bola 21. januára 1605. Po dlhom boji, pomocou pechoty a diel, vyhral bitku Šujskij.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578609">
       </a>
       Dejstvo štvrté
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2578659">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2578766">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2578886">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2578926">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2578988">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2579115">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2579195">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2579268">
        Výstup 8.
       </a>
      </span>
     </dt>
     <dt>
      <span class="sect1">
       <a href="#id2579401">
        Výstup 9.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      Javisko: záhrada v Putivli.
      <sup>
       [
       <a class="footnote" href="#ftn.id2578623" name="id2578623">
        43
       </a>
       ]
      </sup>
      Hlboké úzadie predelené je nízkymi štachetami
      <sup>
       [
       <a class="footnote" href="#ftn.id2578637" name="id2578637">
        44
       </a>
       ]
      </sup>
      s vrátkami. V popredí na jednom boku filagória, na druhom vrátka. Na
                    príhodnom mieste stôl so sklenicami a pohármi.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578659">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Nieborský, Mosaľský, Tatev a Borošin.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MOSAĽSKÝ:
      <br/>
      Niet príčiny ešte ku zúfaniu.
      <br/>
      Porazení sme, nie však zničení.
      <br/>
      Sedľač modlí sa za Dimitrija
      <br/>
      A kozáci úsrdstvujú
      <sup>
       [
       <a class="footnote" href="#ftn.id2578688" name="id2578688">
        45
       </a>
       ]
      </sup>
      za nás.
      <br/>
      Vrátia sa i litevské družiny,
      <br/>
      Jestli sami sa neopustíme.
      <br/>
      Podobní sme onej sani v bájach,
      <br/>
      Ktorej keď sa jedna odtne hlava,
      <br/>
      Tri iné jej pospolu narastú.
      <br/>
      Zakrátko sa natoľko v Putivli
      <br/>
      Zotavíme, že pôjdeme v strety
      <br/>
      Neochotným Borisovým plukom.
      <br/>
      <br/>
      NIEBORSKÝ:
      <br/>
      Vy dúfate, Dimitrij však zúfa.
      <br/>
      Tejto noci chce prchnúť do Litvy.
      <br/>
      <br/>
      TATEV:
      <br/>
      Prchnúť?
      <br/>
      <br/>
      NIEBORSKÝ:
      <br/>
      Všetko hotové na odchod.
      <br/>
      <br/>
      BOROŠIN:
      <br/>
      To nemožno, to by bola zrada.
      <br/>
      <br/>
      NIEBORSKÝ:
      <br/>
      Iďte v stajňu a presvedčíte sa.
      <br/>
      Kôň sa kŕmi, noša prichystaná.
      <br/>
      <br/>
      MOSAĽSKÝ:
      <br/>
      Uvidíme. Ale — jestli je tak —
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Odíde s Tatevom a Borošinom.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      NIEBORSKÝ:
      <br/>
      Naši ľudia všetkému príčinou.
      <br/>
      Prišli sľubmi s veľkými, chvastúni,
      <br/>
      Po prvom však nezdare, poď v nohy!
      <br/>
      Chcú rozchytať moskovské poklady,
      <br/>
      Však len keby ich veľmožné bruchá
      <br/>
      Vovezené boly vo triumfe,
      <br/>
      Bez preliatia i krvi i potu.
      <br/>
      Ešte i ten otreštený Mníšek,
      <br/>
      Ten tesť svojho koňušného, haha!
      <br/>
      I on mykol čiapku v bok a prchol,
      <br/>
      Náhle ruský strelný prach zapachol.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (V úzadí zjaví sa Nikifor, ale hneď zmizne.)
      </em>
     </span>
    </p>
    <p>
    </p>
    <div class="literallayout">
     <p>
      Čo ten mních tu? To muž podozrivý.
      <br/>
      Badám dávno, že za čímsi chodí.
      <br/>
      Prikráda sa. Postrežiem ho trochu.
      <br/>
      <span class="emphasis">
       <em>
        (Odíde do filagórie.)
       </em>
      </span>
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578766">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Nikifor, neskôr Leonid nezbadane.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      NIKIFOR:
      <br/>
      Príležitosť tu, a to výborná.
      <br/>
      Víno, plné poháre na stole.
      <br/>
      A mýlka sa pritom stať nemôže,
      <br/>
      Bo Griška má svoj strieborný pokál.
      <br/>
      <span class="emphasis">
       <em>
        (Vsype prášok do neho.)
       </em>
      </span>
      <br/>
      Tu! Na zdravie, Griška. O tomto už
      <br/>
      Môže človek žiť, pokiaľ neumrie.
      <br/>
      <span class="emphasis">
       <em>
        (Chce odísť, Leonid mu príde voči.)
       </em>
      </span>
      <br/>
      <br/>
      LEONID:
      <br/>
      Čo tu robíš, brat?
      <br/>
      <br/>
      NIKIFOR:
      <br/>
      Nič. Chcel som vidieť,
      <br/>
      Aké víno pije cár Dimitrij.
      <br/>
      <br/>
      LEONID:
      <br/>
      Môžeš ho i ochutnať. Tu, vypi.
      <br/>
      <span class="emphasis">
       <em>
        (Ponúka mu strieborný pokál.)
       </em>
      </span>
      <br/>
      <br/>
      NIKIFOR:
      <br/>
      Piť z cárovho pokála nebudem.
      <br/>
      <br/>
      LEONID:
      <br/>
      Musíš.
      <br/>
      <br/>
      NIKIFOR:
      <br/>
      Toho nikdy neučiním.
      <br/>
      <br/>
      LEONID:
      <br/>
      <span class="emphasis">
       <em>
        (odložiac pokál).
       </em>
      </span>
      <br/>
      Ó môj milý! Tys’ chcel odňať život
      <br/>
      Dimitriju, sám však utratíš svoj.
      <br/>
      <br/>
      NIKIFOR:
      <br/>
      Pripraven som, jestli ma prezradíš.
      <br/>
      Nesluší však tebe podporovať
      <br/>
      Kacíra a zradcu pravoslávia
      <br/>
      I otčiny.
      <br/>
      <br/>
      LEONID:
      <br/>
      Poslaný si z Moskvy.
      <br/>
      <br/>
      NIKIFOR:
      <br/>
      Netajím.
      <br/>
      <br/>
      LEONID:
      <br/>
      A čo máš prisľúbené?
      <br/>
      <br/>
      NIKIFOR:
      <br/>
      Biskupstvo.
      <br/>
      <br/>
      LEONID:
      <br/>
      Speš zaujať ho hneďky.
      <br/>
      <br/>
      NIKIFOR:
      <br/>
      Prídeš za mnou ty zaujať druhé.
      <br/>
      <br/>
      LEONID:
      <br/>
      Prídem. Iď. Niet viacej samozvanca.
      <br/>
      <br/>
      NIKIFOR:
      <br/>
      A ty kto?
      <br/>
      <br/>
      LEONID:
      <br/>
      Ten, jemuž kliate svoje
      <br/>
      Meno Griška Otrepiev naviazal.
      <br/>
      Som ako ten baran, na ktorého
      <br/>
      Židia svoje skladávali hriechy.
      <sup>
       [
       <a class="footnote" href="#ftn.id2578845" name="id2578845">
        46
       </a>
       ]
      </sup>
      <br/>
      Naňho národ, na mňa však razstriga.
      <br/>
      Iď zvestovať Borisovi pokoj.
      <br/>
      <br/>
      NIKIFOR:
      <br/>
      Napravíš velikú vinu svoju.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      LEONID:
      <br/>
      Vezmi ho čert. Je i tak na skoku.
      <br/>
      S ním už nič. I toho bola škoda.
      <br/>
      Zbeh akýsi, a tí vôkol neho
      <br/>
      Cudzozemskí planí lúpežníci
      <br/>
      A domáci ohavní zradcovia.
      <br/>
      Retiazky im konopné na šije.
      <br/>
      <span class="emphasis">
       <em>
        (Odíde.)
       </em>
      </span>
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578886">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Nieborský.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      NIEBORSKÝ:
      <br/>
      Dopásol som. Náhoda to vzácna,
      <br/>
      Keby ešte mohol dač brodiaga.
      <br/>
      Mních ten nám vyčítal kapitolu,
      <br/>
      Keby sám bol čo len o vlas lepším.
      <br/>
      Ale oplan chce súdiť oplanov.
      <br/>
      Tak to, kde niet pravdy a mravnosti.
      <br/>
      Každý v duši pohŕda inými.
      <br/>
      Jeden zámer nám, ale sme spolok
      <br/>
      Vzájomného sa opovrhnutia.
      <br/>
      Inu! Chcem byť aspoň vo zlom stály.
      <br/>
      Ja nepridám ku podlosti chabosť.
      <br/>
      Tu Moskáli. Idú s nosom dlhým.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578926">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Mosaľský, Tatev a Borošin k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MOSAĽSKÝ:
      <br/>
      Dobre si to vystriehol, Nieborský.
      <br/>
      Tu i písmo, ktoré chcel zanechať.
      <br/>
      Odberá sa, ďakuje za vernosť;
      <br/>
      Pripovedá nám však skorý návrat.
      <br/>
      <br/>
      TATEV:
      <br/>
      Mohli by sme ho my potom čakať.
      <br/>
      Ak prchne on, nikto v celom Rusku
      <br/>
      Nepodvihne viac ruky za neho.
      <br/>
      <br/>
      NIEBORSKÝ:
      <br/>
      A v Poľsku tak málo ako v Rusku.
      <br/>
      Zúfa každý a koniec všetkému.
      <br/>
      <br/>
      BOROŠIN:
      <br/>
      A my vtedy hriešni Kainovia.
      <br/>
      <br/>
      MOSAĽSKÝ:
      <br/>
      Vy ako vy, ale ja, ktorý som
      <br/>
      Tak použil dôveru Borisa!
      <br/>
      Poslal ma sem bdieť nad Saltykovým.
      <br/>
      Ja som tohto poviazal a vydal
      <br/>
      I jeho i pevnosť Dimitriju.
      <br/>
      <br/>
      NIEBORSKÝ:
      <br/>
      Sám Boris ťa splnomocnil na to.
      <br/>
      <br/>
      TATEV:
      <br/>
      Tak mu treba. Neverí nikomu.
      <br/>
      Samé podlé vyzvedačstvo všade
      <br/>
      A vzájemné šetrenie druh druha.
      <br/>
      <br/>
      BOROŠIN:
      <br/>
      Hnusná jeho od počiatku vláda;
      <br/>
      Preto prchli sme ku Dimitriju.
      <br/>
      <br/>
      MOSAĽSKÝ:
      <br/>
      Naša už len vo tomto nádeja.
      <br/>
      Siahneme ku krajnostiam v potrebe,
      <br/>
      Donútime ho ku vytrvaniu.
      <br/>
      <br/>
      TATEV:
      <br/>
      Ide.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578988">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Griška Otrepiev k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      OTREPIEV:
      <br/>
      <span class="emphasis">
       <em>
        (chopí pokál)
       </em>
      </span>
      <br/>
      Pohár lásky, spolutovarišia!
      <br/>
      <br/>
      MOSAĽSKÝ:
      <br/>
      Na rozchodnú.
      <br/>
      <br/>
      OTREPIEV:
      <br/>
      Chcete ma opustiť?
      <br/>
      <br/>
      MOSAĽSKÝ:
      <br/>
      Nie my teba, lež ty opúšťaš nás.
      <br/>
      <br/>
      OTREPIEV:
      <br/>
      Ja? Kto vám to položil do hlavy?
      <br/>
      <span class="emphasis">
       <em>
        (Odloží pokál.)
       </em>
      </span>
      <br/>
      <br/>
      MOSAĽSKÝ:
      <br/>
      Vieme všetko. Netaj. Tejto noci
      <br/>
      Chceš byť v Litve.
      <br/>
      <br/>
      OTREPIEV:
      <br/>
      Kto to naklebetil?
      <br/>
      <br/>
      MOSAĽSKÝ:
      <br/>
      Priznávaš sa ku písmu tomuto?
      <br/>
      <br/>
      OTREPIEV:
      <br/>
      Ha! Kdes’ to vzal?
      <br/>
      <br/>
      MOSAĽSKÝ:
      <br/>
      Na tom nezáleží,
      <br/>
      Lež že mieniš tajne nás opustiť.
      <br/>
      Zato som ja oddal ti Putivľ?
      <br/>
      <br/>
      TATEV:
      <br/>
      To je mrzko, postydne od teba.
      <br/>
      My sme všetkým žertvovali tebe:
      <br/>
      Ty však len svoj chceš zachovať život,
      <br/>
      Náš vydávaš k pomste Mongolovi.
      <br/>
      <br/>
      BOROŠIN:
      <br/>
      To chatrné, nízke obcovanie.
      <br/>
      <br/>
      OTREPIEV:
      <br/>
      Priznávam sa, že chcem odísť v Litvu,
      <br/>
      Nie však preto, ako by som zúfal,
      <br/>
      Ale nové sbierať tam družiny.
      <br/>
      Položenie naše povážlivé.
      <br/>
      Bez pomoci sa neudržíme.
      <br/>
      <br/>
      BOROŠIN:
      <br/>
      Ľud sa hrnie pod zástavy naše.
      <br/>
      <br/>
      OTREPIEV:
      <br/>
      Čo mám z toho hladového množstva?
      <br/>
      <br/>
      TATEV:
      <br/>
      Kde raz ľudia sú, tam bude všetko.
      <br/>
      <br/>
      MOSAĽSKÝ:
      <br/>
      Ak vykročíš ty zo gosudarstva,
      <br/>
      Vyhladia nás tu ľahko do nohy.
      <br/>
      <br/>
      TATEV:
      <br/>
      Mienka teraz verejná za teba:
      <br/>
      Potom proti tebe sa obráti.
      <br/>
      <br/>
      NIEBORSKÝ:
      <br/>
      Keď ty zúfaš, stratia úfnosť všetci,
      <br/>
      A k nešťastným nespechajú ľudia.
      <br/>
      Ak prídeš do Litvy ako úskok,
      <sup>
       [
       <a class="footnote" href="#ftn.id2579057" name="id2579057">
        47
       </a>
       ]
      </sup>
      <br/>
      Kto sa vtedy pripojí ku tebe?
      <br/>
      <br/>
      MOSAĽSKÝ:
      <br/>
      Teraz môžme zotaviť sa zase
      <br/>
      Ako po bitke novogorodskej:
      <br/>
      Potom všetko klesne bez nádeje.
      <br/>
      <br/>
      OTREPIEV:
      <br/>
      Bez pomoci poľskej niet víťazstva
      <br/>
      A osobná prítomnosť najlepšia.
      <br/>
      Preto nutno mi odísť do Litvy.
      <br/>
      Myslel som to učiniť tajomne,
      <br/>
      Pretože som predvídal váš odpor:
      <br/>
      Teraz, keď už znáte cesty moje,
      <br/>
      Lúčim zjavne sa na chvíľu s vami.
      <br/>
      Zatvoríte sa tu vo Putivli,
      <br/>
      Až ja s vojskom navrátim sa silným.
      <br/>
      <br/>
      MOSAĽSKÝ:
      <br/>
      Keď tak vravíš, musím i ja vravieť,
      <br/>
      Čo zúfalstvo mi kladie na jazyk:
      <br/>
      Prišleme ťa jatého Mongolu.
      <br/>
      <br/>
      TATEV:
      <br/>
      S nami ti buď zomrieť, buď zvíťaziť.
      <br/>
      <br/>
      BOROŠIN:
      <br/>
      Čo si počal, v tom vytrvať musíš.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Štrngajú hrozive mečmi.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      OTREPIEV:
      <br/>
      Nemyslel som, že by toľké hnutie
      <br/>
      Medzi vami spôsobil môj odchod.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579115">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Korela k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      OTREPIEV:
      <br/>
      Tu Korela hejtman. Kromy padly.
      <br/>
      <br/>
      KORELA:
      <br/>
      Padlo u Krôm k nohám tvojim vojsko.
      <br/>
      <br/>
      OTREPIEV:
      <br/>
      Aké vojsko?
      <br/>
      <br/>
      KORELA:
      <br/>
      Poslané Fedorom.
      <br/>
      <br/>
      OTREPIEV:
      <br/>
      Čo za Fedor?
      <br/>
      <br/>
      KORELA:
      <br/>
      Teda nič neviete.
      <br/>
      Musím vám od počiatku povedať.
      <br/>
      Boris vzal jed, berlu prevzal Fedor.
      <br/>
      Tento pozval v dumu Mstislavského
      <br/>
      A Šujského, ku vojsku však poslal
      <br/>
      S plnou mocou Petra Basmanova.
      <br/>
      Miláčkovi však tomuto, čo bol
      <br/>
      Až k závisti obsypán milosťami,
      <br/>
      Že zvíťazil pri Novogorode,
      <br/>
      Sadlo čosi na nos. Dohodol sa
      <br/>
      So Saltykom a Golicinými,
      <br/>
      Razom svolá vojsko a objaví
      <br/>
      Teba pravým Ivanovým synom
      <br/>
      A zákonným v zemi ruskej cárom.
      <br/>
      <br/>
      OTREPIEV:
      <br/>
      Nuž a vojsko?
      <br/>
      <br/>
      KORELA:
      <br/>
      Prisvedčilo rečiam
      <br/>
      Basmanovým s velikým jasotom,
      <br/>
      Ač pred chvíľou prisahalo vernosť
      <br/>
      Fedorovi v ruky Isidora,
      <br/>
      Metropolitu novgorodského.
      <sup>
       [
       <a class="footnote" href="#ftn.id2579169" name="id2579169">
        48
       </a>
       ]
      </sup>
      <br/>
      Len malá časť prchla s Katyrevým,
      <br/>
      Teľatevským a za Godunovým
      <br/>
      Ivanom ku Moskve; lež i týchto
      <br/>
      Hnali, bili, Godunova jali.
      <br/>
      <br/>
      OTREPIEV:
      <br/>
      To veci, ktoré len bdiaci boží
      <br/>
      Prst nado mnou mohol uskutočniť.
      <br/>
      <br/>
      MOSAĽSKÝ:
      <br/>
      Boh pri pravde, práve, nevinnosti.
      <br/>
      <br/>
      OTREPIEV:
      <br/>
      Jemu vzdávam slušnú česť a chválu.
      <br/>
      Keď ja útek obmýšľam postydný,
      <br/>
      Tu hľa mi on, mimo spodievania,
      <br/>
      K otcovskému klestí cestu trónu.
      <br/>
      <br/>
      KORELA:
      <br/>
      Tu Basmanov sám.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579195">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       Basmanov a Ivan Godunov k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BASMANOV:
      <br/>
      Náčelníci u Krôm shromaždených
      <br/>
      Vojsk, i všetko mužstvo, nado ktorým
      <br/>
      Veliteľstvo mne sverené vrchné,
      <br/>
      Ctia vo tebe Ivanovho syna,
      <br/>
      Bijú čelom ti v osobe mojej.
      <br/>
      <span class="emphasis">
       <em>
        (Klakne a dotkne sa čelom zeme, potom vstane.)
       </em>
      </span>
      <br/>
      Poď, upotreb poddanskú ochotu
      <br/>
      Na dobytie dedičného trónu.
      <br/>
      <br/>
      OTREPIEV:
      <br/>
      Milosť moja tebe predovšetkým
      <br/>
      A všetkému vernému vojenstvu.
      <br/>
      Použijem tú jeho oddanosť,
      <br/>
      Povediem ho proti pochytivším
      <br/>
      Sväté moje dedičstvo zlodejom.
      <br/>
      <br/>
      BASMANOV:
      <br/>
      Jedného z nich tu ti predstavujem.
      <br/>
      Jatý vojskom v plen Ivan Godunov.
      <br/>
      <br/>
      NIEBORSKÝ:
      <br/>
      A ty prečo nebiješ, Ivane,
      <br/>
      Zákonnému gosudaru čelom?
      <br/>
      <br/>
      IVAN:
      <br/>
      Zákonný gosudar sedí v Moskve.
      <br/>
      <br/>
      OTREPIEV:
      <br/>
      Nevieš, že tvoj život v ruke mojej?
      <br/>
      <br/>
      IVAN:
      <br/>
      A ty nevieš, že nie sú myšlienky
      <br/>
      Ani moje, ani ničie v svete?
      <br/>
      Prizri sa tým tvojím poklonníkom
      <br/>
      A obadáš, ako preletuje
      <br/>
      Cez ich prísne tváre chytrý úsmech.
      <br/>
      Maj sa predo ľuďmi na pozore,
      <br/>
      Ktorí ináč myslia, ináč vravia,
      <br/>
      Prevodia hru ošemetnú s pravdou.
      <br/>
      <br/>
      MOSAĽSKÝ:
      <br/>
      A kto tu ľstec, ty potomok murzu?
      <br/>
      <br/>
      TATEV:
      <br/>
      Zastreliť ho, miešateľa jedov.
      <br/>
      <br/>
      BOROŠIN:
      <br/>
      On ubil s Borisom Dimitrija.
      <br/>
      <br/>
      IVAN:
      <br/>
      Teda ubil. Nuž podriekol si sa.
      <br/>
      Hnev ti vyrval mimo vôle pravdu.
      <br/>
      <br/>
      BOROŠIN:
      <br/>
      Mal som rieknuť: chcel ho sniesť so sveta.
      <br/>
      <br/>
      IVAN:
      <br/>
      Nie si ešte majster vo pokrytstve.
      <br/>
      To však príde, a za ním pokánie.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579268">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Dvaja vojaci k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      VOJAK 1.:
      <br/>
      Pribudlo päťtisíc Záporožcov.
      <br/>
      <br/>
      OTREPIEV:
      <br/>
      Sláva chrabrým, hrdinským kozákom.
      <br/>
      <br/>
      VOJAK 2.:
      <br/>
      I sedliaci z komárnickej vlasti.
      <br/>
      Žiadajú zbroj, by ti mohli slúžiť.
      <br/>
      <br/>
      OTREPIEV:
      <br/>
      Vyjdem ku nim. Tohoto odveďte
      <br/>
      A dajte mu guľku v zradné čelo.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Vojaci odvedú Godunova.)
      </em>
     </span>
    </p>
    <p>
    </p>
    <div class="literallayout">
     <p>
      Opustili nás poľskí priatelia;
      <br/>
      Zato idú verní ruskí ľudia
      <br/>
      Ku svojemu dedičnému cáru.
      <br/>
      Dobre tak. Dajú si cára sami.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Za stenami výstrel, Otrepiev chopí pokál.)
      </em>
     </span>
    </p>
    <p>
    </p>
    <div class="literallayout">
     <p>
      Leží. Na zdar našeho podniku.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Chopia všetci poháre.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      VŠETCI:
      <br/>
      Sláva cáru nášmu Dimitriju!
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Priťuknú poháre k Otrepievovmu, ale keď tento chce piť, lapí mu
                         Nieborský ruku.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      NIEBORSKÝ:
      <br/>
      Postoj! Nenes kalich tento k ústam.
      <br/>
      Daj ho vypiť mníchovi.
      <br/>
      <br/>
      OTREPIEV:
      <br/>
      A prečo?
      <br/>
      <br/>
      NIEBORSKÝ:
      <br/>
      Len mu ho daj vypiť, ide práve.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579401">
        </a>
        Výstup 9.
       </h2>
      </div>
     </div>
    </div>
    <p>
     <span class="emphasis">
      <em>
       Leonid k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      LEONID:
      <br/>
      Právo tvoje k rosijskému trónu
      <br/>
      Iste sväté, gosudar Dimitrij!
      <br/>
      Lebo sám boh bojuje za teba.
      <br/>
      <br/>
      OTREPIEV:
      <br/>
      Na skorý náš, Griško Otrepieve,
      <br/>
      Príchod v Moskvu.
      <br/>
      <span class="emphasis">
       <em>
        (Podáva mu pokál.)
       </em>
      </span>
      <br/>
      <br/>
      LEONID:
      <br/>
      Som trochu nemocný.
      <br/>
      <br/>
      OTREPIEV:
      <br/>
      Práve preto. Pi, bude ti lepšie.
      <br/>
      <br/>
      LEONID:
      <br/>
      Nemožno mi ničoho požívať.
      <br/>
      <br/>
      OTREPIEV:
      <br/>
      Toto musíš.
      <br/>
      <br/>
      LEONID:
      <br/>
      Aspoň druhý pohár.
      <br/>
      Zo cárskeho piť nezasluhujem.
      <br/>
      <br/>
      OTREPIEV:
      <br/>
      Z mojeho piť musíš, lebo ty môj
      <br/>
      Najvernejší tovariš.
      <br/>
      <br/>
      LEONID:
      <br/>
      Ďakujem.
      <br/>
      <span class="emphasis">
       <em>
        (Odpije trochu.)
       </em>
      </span>
      <br/>
      <br/>
      OTREPIEV:
      <br/>
      Pi až na dno.
      <br/>
      <br/>
      LEONID:
      <br/>
      Žiadaš ma usmrtiť?
      <br/>
      <br/>
      OTREPIEV:
      <br/>
      To tak málo ako ty mňa. Vypi!
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Leonid vypije.)
      </em>
     </span>
    </p>
    <p>
    </p>
    <div class="literallayout">
     <p>
      LEONID:
      <br/>
      Dobre.
      <br/>
      <br/>
      OTREPIEV:
      <br/>
      Povedz teraz, koľko ti sľúbil ten
      <br/>
      Moskovský za môj život otravač?
      <br/>
      <br/>
      LEONID:
      <br/>
      Daj už pokoj. Mám dosť.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      OTREPIEV:
      <br/>
      Ha, podliaku!
      <br/>
      Slúžil si dvom pánom. Ten Godunov
      <br/>
      Je nešťastný so svojimi jedmi.
      <br/>
      Toho som už tretieho ulovil.
      <br/>
      <br/>
      BASMANOV:
      <br/>
      Sám pri sebe len dosiahol zámer.
      <br/>
      <br/>
      OTREPIEV:
      <br/>
      Dám podliaka spáliť a prach jeho
      <br/>
      Hnusný zožrať sviniam s otrubami.
      <br/>
     </p>
    </div>
    <p>
    </p>
    <p>
    </p>
    <p>
     <span class="emphasis">
      <em>
       (Všetci odchádzajú; opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578623" name="ftn.id2578623">
        43
       </a>
       ]
      </sup>
      <span class="emphasis">
       <em>
        Záhrada v Putivli,
       </em>
      </span>
      meste v niekdajšej Kurskej
                              gubernii, na rieke Sejme.
     </p>
    </div>
    <div class="footnote">
     <p>
      <sup>
       [
       <a class="para" href="#id2578637" name="ftn.id2578637">
        44
       </a>
       ]
      </sup>
      <span class="emphasis">
       <em>
        Úzadie predelené je nízkymi štachetami
       </em>
      </span>
      (východoslov.), latkovým plotom.
     </p>
    </div>
    <div class="footnote">
     <p>
      <sup>
       [
       <a class="para" href="#id2578688" name="ftn.id2578688">
        45
       </a>
       ]
      </sup>
      Horlia.
     </p>
    </div>
    <div class="footnote">
     <p>
      <sup>
       [
       <a class="para" href="#id2578845" name="ftn.id2578845">
        46
       </a>
       ]
      </sup>
      <span class="emphasis">
       <em>
        Som ako ten baran, na ktorého Židia svoje skladávali hriechy.
       </em>
      </span>
      O veľkom dni smierenia u Izraelských posielali na púšť barana (kozla), kňazom vylosovaného, na ktorého bol najprv veľkňaz vložením ruky preniesol hriechy ľudu. Barana vyháňali na púšť azázílovi (asi meno démona, bývajúceho na púšti).
     </p>
    </div>
    <div class="footnote">
     <p>
      <sup>
       [
       <a class="para" href="#id2579057" name="ftn.id2579057">
        47
       </a>
       ]
      </sup>
      Utečenec.
     </p>
    </div>
    <div class="footnote">
     <p>
      <sup>
       [
       <a class="para" href="#id2579169" name="ftn.id2579169">
        48
       </a>
       ]
      </sup>
      <span class="emphasis">
       <em>
        V ruky Isidora metropolitu novgorodského.
       </em>
      </span>
      Udaj shodný s historickým faktom.
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2579507">
       </a>
       Dejstvo piate
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2579545">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2579676">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2579758">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2579824">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2579942">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2580041">
        Výstup 6.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: palota v Kremli s baldachýnom a obraz Vladimírskej bohomatere
      <sup>
       [
       <a class="footnote" href="#ftn.id2579522" name="id2579522">
        49
       </a>
       ]
      </sup>
      na stolíku s horiacimi pred ním sviecami.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579545">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Cár Fedor, Mária a Ksenia. (Mária a Ksenia kľačia pred obrazom, Fedor
                         vstúpi.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      FEDOR:
      <br/>
      Žiadal bych si, aby vás anjelská
      <br/>
      Vychvátila peruť v lepšie svety
      <br/>
      Z valiacich sa na nás hrozných pohrôm.
      <br/>
      <br/>
      MÁRIA:
      <br/>
      Matka božia, zmiluj sa nad nami.
      <br/>
      <span class="emphasis">
       <em>
        (Prežehnajúc sa vstane so Kseniou.)
       </em>
      </span>
      <br/>
      <br/>
      FEDOR:
      <br/>
      Áno, matka, u boha samého
      <br/>
      Záštita a jeho uhodníkov,
      <br/>
      Bo ľudia nás opúšťajú všetci.
      <br/>
      Poslané v vzbúrené Nové Selo
      <br/>
      Nami pluky strhly sa na nás zradne
      <br/>
      A pridaly sa ku mätežníkom.
      <br/>
      Už i Moskva kypí, pobúrená
      <br/>
      Mosaľským a zradným Basmanovým.
      <br/>
      Shromažďujú ľud na Lobnom mieste,
      <sup>
       [
       <a class="footnote" href="#ftn.id2579593" name="id2579593">
        50
       </a>
       ]
      </sup>
      <br/>
      Čítajú mu príhlas samozvancov,
      <br/>
      Oznamujú lživé jeho sľuby.
      <br/>
      Sľubujú každému, čoho žiada,
      <br/>
      Dvoranom česť, bojarom majetky,
      <br/>
      Kupcom tržbu bez daní a pošlín,
      <br/>
      Všetkým pokoj, blahodejstvovanie.
      <sup>
       [
       <a class="footnote" href="#ftn.id2579612" name="id2579612">
        51
       </a>
       ]
      </sup>
      <br/>
      Ohnusujú naše panovanie,
      <br/>
      Spomínajú zdierstva a opaly.
      <sup>
       [
       <a class="footnote" href="#ftn.id2579627" name="id2579627">
        52
       </a>
       ]
      </sup>
      <br/>
      Dokazujú nezákonnosť nášho
      <br/>
      Dobytého zločinom vládnutia.
      <br/>
      Omámený ľud im prisvedčuje
      <br/>
      A reve: čas Godunových prešiel!
      <br/>
      Celé mesto vo búrlivom hnutí.
      <br/>
      <br/>
      MÁRIA:
      <br/>
      Mal by vyjsť si patriarcha k ľudu,
      <br/>
      Poučiť ho, priviesť ku rozumu.
      <br/>
      Ale ten muž, ktorý nám pomáhal
      <br/>
      Na výšinu túto nebezpečnú,
      <br/>
      Zatvoril sa teraz do paláca
      <br/>
      A nejde utíšiť víchricu
      <br/>
      Zdúvajúcu vo hroznú nás priepasť.
      <br/>
      Bol priateľom, keď sme boli šťastní;
      <br/>
      Priazeň jeho končí sa so šťastím.
      <br/>
      <br/>
      FEDOR:
      <br/>
      Patriarcha prosí so slzami
      <br/>
      Bojarov, by vyšli ukrotiť ľud;
      <br/>
      On sám nechce vydať v porúhanie
      <br/>
      Nové hodnosť svoju svätiteľskú.
      <br/>
      <br/>
      MÁRIA:
      <br/>
      Bo nechce ju utratiť, môj synu.
      <br/>
      Čo mu do nás? Nech len jemu starú
      <br/>
      Hodnosť nový potvrdí panovník.
      <br/>
      Bol v Tule biť čelom koňušnému.
      <sup>
       [
       <a class="footnote" href="#ftn.id2579658" name="id2579658">
        53
       </a>
       ]
      </sup>
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579676">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Semen Godunov, Ekaterina a Dimitrij Šujský k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      SEMEN:
      <br/>
      Mätež vzbĺkla. Množstvo rozzúrené
      <br/>
      Valí s desným sa ku Kremľu vreskom.
      <br/>
      <br/>
      KSENIA:
      <br/>
      Ach, bože! Ach bože! Už zhynieme.
      <br/>
      <br/>
      FEDOR:
      <br/>
      Pozatvárať, zatarasiť brány.
      <br/>
      Vyviesť Nemcov, i ryndov i žilcov.
      <br/>
      <br/>
      ŠUJSKÝ:
      <br/>
      Všetko darmo. Zrada všeobecná.
      <br/>
      Dvorec spustol. Bojari, dvoriani
      <br/>
      Vykrádajú sa jeden za druhým.
      <br/>
      Mužstvo slúchať nechce.
      <br/>
      <br/>
      FEDOR:
      <br/>
      Ani Nemci?
      <br/>
      <br/>
      SEMEN:
      <br/>
      Zradili ťa i tu ako u Krôm.
      <br/>
      <br/>
      FEDOR:
      <br/>
      Ha, to teda tá vernosť nemecká!
      <br/>
      <br/>
      MÁRIA:
      <br/>
      Na jazyku vernosť, zrada v srdci.
      <br/>
      Ako menia otčiny tak služby.
      <br/>
      Oni vždy tam, kde istejší prospech.
      <br/>
      <br/>
      SEMEN:
      <br/>
      Osamotnel si, biedny Fedore.
      <br/>
      Si súkromným už mužom na tróne.
      <br/>
      <br/>
      FEDOR:
      <br/>
      A brat tvoj kde, Dimitrije Šujský?
      <br/>
      <br/>
      ŠUJSKÝ:
      <br/>
      Nechce plávať sám oproti prúdu.
      <br/>
      <br/>
      FEDOR:
      <br/>
      Teda niet viac vernosti v Rosii,
      <br/>
      Ani studu. Iďte i vy skloniť
      <br/>
      Čelá, žobrať od paholka milosť.
      <br/>
      Mňa nech svlečú bezstydní poddaní,
      <br/>
      Čo nedávno mi prisahali vernosť,
      <br/>
      So prestola vo príznakoch cárskej
      <br/>
      Hodnosti.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      MÁRIA:
      <br/>
      Načo sme vyšly, sestra!
      <br/>
      <span class="emphasis">
       <em>
        (Chopí Ekaterine ruku a odíde so Kseniou.)
       </em>
      </span>
      <br/>
      <br/>
      SEMEN:
      <br/>
      Ó presmutné, žalostné divadlo!
      <br/>
      <br/>
      EKATERINA:
      <br/>
      Fedor zhynul. My čo učiníme?
      <br/>
      Zhynieme s ním? A či sa spasíme?
      <br/>
      <br/>
      ŠUJSKÝ:
      <br/>
      Rozhodnutie ťažké. Tu príbuznosť,
      <br/>
      Tam však istá smrť, Ekaterina.
      <br/>
      <br/>
      EKATERINA:
      <br/>
      Nespasíme sestru ani deti,
      <br/>
      Keď zhynieme s nimi.
      <br/>
      <br/>
      SEMEN:
      <br/>
      Smutná pravda.
      <br/>
      Naša skaza nebude ich spásou.
      <br/>
      <br/>
      EKATERINA:
      <br/>
      Nečakajme teda, až prikvapí
      <br/>
      Valiaca sa nezastavne láva.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579758">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Jób k predošlým s krížom v ruke.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      JÓB:
      <br/>
      Niet spôsobu skrotiť zlobu ľudu.
      <br/>
      Musím aspoň posvätnú osobu
      <br/>
      Gosudara zaštítiť svätyňou.
      <br/>
      <br/>
      SEMEN:
      <br/>
      To pekne od teba, patriarcha.
      <br/>
      <br/>
      JÓB:
      <br/>
      To povinnosť moja. Vy prekazte,
      <br/>
      Koľko možno, výstupkom vo dvorci.
      <br/>
      Bo na odpor už ani pomyslieť.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Semen, Šujský a Ekaterina odídu.)
      </em>
     </span>
    </p>
    <p>
    </p>
    <div class="literallayout">
     <p>
      Uzriem aspoň, či už ruskí ľudia
      <br/>
      Všetku úctu vyvrhli zo srdca
      <br/>
      Proti bohu i proti cárovi.
      <br/>
      Nešťastní ma prijmú s nedôverou
      <br/>
      Pre tú cestu v Tulu. Budú myslieť,
      <br/>
      Že preto sa sbližujem zas ku nim,
      <br/>
      Pretože ma odvrhol paholok.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579824">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Cár Fedor, Mária a Ksenia k predošlému. (Fedor v cárskom plášti s
                         berlou a korunou.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MÁRIA:
      <br/>
      Teda predsa, otče patriarcha,
      <br/>
      Predsa už raz. To div.
      <br/>
      <br/>
      JÓB:
      <br/>
      Je čas divov.
      <br/>
      <br/>
      MÁRIA:
      <br/>
      Ako prijal ťa nový cár v Tule?
      <br/>
      <br/>
      JÓB:
      <br/>
      Povýšenca spupného dôstojne.
      <br/>
      <br/>
      MÁRIA:
      <br/>
      Či poznal si v ňom svojho pisára?
      <br/>
      <br/>
      JÓB:
      <br/>
      Istinný on.
      <sup>
       [
       <a class="footnote" href="#ftn.id2579860" name="id2579860">
        54
       </a>
       ]
      </sup>
      <br/>
      <br/>
      MÁRIA:
      <br/>
      Bolo teda veľké
      <br/>
      Pokorenie tebe, triumf jemu,
      <br/>
      Keď pokľakol si pred ním s pokorou.
      <br/>
      Budeš teraz držať zase s nami.
      <br/>
      <br/>
      JÓB:
      <br/>
      Slovo to má preostré žihadlo.
      <br/>
      Odpúšťam však ti, gosudarina,
      <br/>
      Bo zdanlivosť vraví oproti mne.
      <br/>
      To ale vedz, že som nešiel v Tulu
      <br/>
      Žobrať milosť, ale presvedčiť sa,
      <br/>
      Či obluda tá vskutku môj pisár,
      <br/>
      A vzbudiť stud v jeho prívržencoch.
      <br/>
      <br/>
      MÁRIA:
      <br/>
      I slušne máš akýkoľvek s nami
      <br/>
      Deliť osud. Bo nie bez tvojeho
      <br/>
      Povedomia stal sa onen skutok,
      <br/>
      Ktorý túto pripravil nám neresť.
      <br/>
      <br/>
      JÓB:
      <br/>
      Mýliš sa i v tom, gosudarina.
      <br/>
      Pomáhal som len ukrývať zločin
      <br/>
      Po osudnom jeho vykonaní.
      <br/>
      Dopomáhal som vám k povýšeniu;
      <br/>
      Či však teraz ochránim vás, bohvie.
      <br/>
      Môžem ja dať svoj rozum zmámeným?
      <br/>
      Príde čas, kde oľutujú blud svoj;
      <br/>
      Teraz si ho sotva dajú odňať.
      <br/>
      Sprevádzajú ako židia Krista
      <br/>
      Modlu svoju s jasaním na prestol.
      <br/>
      Prichádzajú mu v ústrety s darmi,
      <br/>
      Bozkávajú nohy, rúcho jeho,
      <br/>
      Vítajú ho ako spasiteľa.
      <br/>
      Opili sa všetci, ľud i kňazi,
      <br/>
      Vínom drzých lží a klamných sľubov.
      <br/>
      Donucujú druh druha k pokrytstvu.
      <br/>
      Kto príčina, že sa toto deje?
      <br/>
      Boris zrušil úctu proti trónu,
      <br/>
      Keď vyhubil panujúce plemä,
      <br/>
      Slúchané bez protirečia každým.
      <br/>
      On, Boris, povýšil na trón zradu
      <br/>
      A potom chcel, aby jemu ľudia
      <br/>
      Nepodvratnú dodržali vernosť.
      <br/>
      Jeho dielo je ten rozvrat umov,
      <br/>
      Ktorý vznikol v chalupách, palácoch.
      <br/>
      On priviedol i ľud ku zúfalstvu,
      <br/>
      Dav ho vcele do moci bojarom.
      <br/>
      Nenašiel tým vďačnosti u týchto,
      <br/>
      Ľud však hľadá oproti domácim
      <br/>
      Útlakom u susedov úľavu,
      <br/>
      Hotový je oddať sa každému,
      <br/>
      Kto mu lživú sľubuje ochranu.
      <br/>
      Dychtivosť sedliactva po novotách
      <br/>
      Núti vyššie stavy k oklamcovi,
      <br/>
      Bo u neho hľadajú bezpečnosť.
      <br/>
      Použili dobre nájazdníci
      <br/>
      Zloústrojstvo našej spoločnosti.
      <br/>
      <br/>
      FEDOR:
      <br/>
      Patriarcha obnažil pred nami
      <br/>
      Tajné vzpruhy divných udalostí
      <br/>
      A vysvetlil svoje obcovanie.
      <br/>
      Ďaky, otče, že nás neopúšťaš.
      <br/>
      Hoc k ochrane nepostačí plášť tvoj,
      <br/>
      No ľahšie nám bude aspoň zhynúť,
      <br/>
      Keď ty s nami.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579942">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Grigorij Godunov k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MÁRIA:
      <br/>
      Ha, Grigorij! Ako si vysvetliť
      <br/>
      V tak žalostnej hodine príchod tvoj,
      <br/>
      Ktorýs’ v lepších bočil od nás časoch.
      <br/>
      Príbuzný súc, bol si nám cudzejším
      <br/>
      Odo všetkých cudzích: teraz, keď nás
      <br/>
      Opustilo všetko, ty sa blížiš.
      <br/>
      <br/>
      GRIGORIJ:
      <br/>
      Lživí v šťastí priatelia, Mária,
      <br/>
      Úprimní však vo nebezpečenstve.
      <br/>
      S Borisom som nechcel mať ničoho:
      <br/>
      Vy nevinní, preto pri boku chcem
      <br/>
      Zhynúť vašom v búrke, ktorá ide
      <br/>
      Smiesť vo priepasť všetkých Godunových.
      <br/>
      Pripravte sa ku smrti. Basmanov
      <br/>
      A Mosaľský zaujali Kremľ,
      <br/>
      Dva zlostníci, akých sotva viacej.
      <br/>
      A ku nim sa pridal i Golicin.
      <br/>
      <br/>
      KSENIA:
      <br/>
      Matka, brate, kam sa podejeme?
      <br/>
      <br/>
      MÁRIA:
      <br/>
      Ach, akú nám pripravil hodinu,
      <br/>
      Aký výjav nešťastný ten otec!
      <br/>
      <br/>
      FEDOR:
      <br/>
      Kde strýc Semen?
      <br/>
      <br/>
      GRIGORIJ:
      <br/>
      Zavŕšil dôstojne
      <br/>
      Dielo svoje nečestný zbabelec.
      <br/>
      Keď šlo o smrť chlapca, bol pri rukách;
      <br/>
      Keď však ide o ochranu, prchol.
      <br/>
      <br/>
      MÁRIA:
      <br/>
      A moja sestra Ekaterina?
      <br/>
      <br/>
      GRIGORIJ:
      <br/>
      Prchla s mužom Dimitrijom Šujským.
      <br/>
      <br/>
      MÁRIA:
      <br/>
      Ó, tak teda i sestra, i sestra!
      <br/>
      <br/>
      FEDOR:
      <br/>
      Spas sa i ty, strýče Grigorije.
      <br/>
      Načo by si mal zahynúť s nami?
      <br/>
      <br/>
      GRIGORIJ:
      <br/>
      S vami chcem zahynúť, neviniatka.
      <br/>
      <br/>
      FEDOR:
      <br/>
      <span class="emphasis">
       <em>
        (Tasí meč.)
       </em>
      </span>
      <br/>
      V tebe bije srdce ušľachtilé.
      <br/>
      Mečom teda zaštítim vás, matka,
      <br/>
      Sestra. Cezo trup môj prístup ku vám.
      <br/>
      <br/>
      GRIGORIJ:
      <br/>
      To vec márna, keď dôstojnosť cárska
      <br/>
      Vyhasla na hlave tvojej vcele.
      <br/>
      <br/>
      JÓB:
      <br/>
      Skry meč v pošvu a posaď sa na trón.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Vyvedie ho na trón a zastane pri ňom. Za stenami lomoz a krik: „Sláva
                         cárovi Dimitrijovi! Preč s Godunovcami!“)
      </em>
     </span>
    </p>
    <p>
    </p>
    <div class="literallayout">
     <p>
      Počakáme tuto mätežníkov
      <br/>
      Snáď vzbudí v nich úctu miesto toto
      <br/>
      A posvätné príznaky hodnosti
      <br/>
      Svrchovanej duchovnej i svetskej.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580041">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Basmanov, Mosaľský a Golicin a hŕba vojakov k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      FEDOR:
      <br/>
      Čo žiadate?
      <br/>
      <br/>
      BASMANOV:
      <br/>
      Prihotoviť miesto
      <br/>
      Zákonnému cáru na prestole.
      <br/>
      <br/>
      FEDOR:
      <br/>
      Ten som ja.
      <br/>
      <br/>
      BASMANOV:
      <br/>
      Ty syn pochvatiteľa
      <br/>
      A tyrana nenávideného.
      <br/>
      <br/>
      FEDOR:
      <br/>
      Hlásaš nové zásady, Basmanov.
      <br/>
      Ináče si hovoril nedávno.
      <br/>
      <br/>
      BASMANOV:
      <br/>
      Vtedy ústa, teraz vraví srdce.
      <br/>
      <br/>
      MÁRIA:
      <br/>
      Kde sú oči tvoje, nevďačníku?
      <br/>
      Požíval si u nás takú priazeň
      <br/>
      A toliké prijal dobrodenia.
      <br/>
      Že až závisť vzbudily vo mnohých.
      <br/>
      <br/>
      FEDOR:
      <br/>
      Nebohý cár, otec môj, sa nazdal,
      <br/>
      Že tak všetkých prevýšiš vernosťou,
      <br/>
      Ako on ťa obdaril nad všetkých.
      <br/>
      Tak som i ja myslel. Preto vrchné
      <br/>
      Sveril som ti veliteľstvo vojska;
      <br/>
      Ty však si ho previedol k brodiage.
      <br/>
      <br/>
      MÁRIA:
      <br/>
      Ty si zrušil plot studu a bázne.
      <br/>
      Za zhynulých nás považovali
      <br/>
      Po ohavnej tvojej zrade všetci,
      <br/>
      A spechali žobrať o milosti
      <br/>
      K blížiacemu sa samozvancovi.
      <br/>
      <br/>
      BASMANOV:
      <br/>
      Vravíte o vašich dobrodeniach.
      <br/>
      Povinnosti vďačnosti proti vám
      <br/>
      Niet, lebo ste šafárili v cudzom.
      <br/>
      Vravíte o mojom povýšení.
      <br/>
      Poslali ste ma za veliteľa
      <br/>
      A hneď za mnou tajných vyzvedačov,
      <br/>
      Ktorí by na moje striehli kroky.
      <br/>
      <br/>
      FEDOR:
      <br/>
      Neposlali sme žiadnych.
      <br/>
      <br/>
      BASMANOV:
      <br/>
      Čo tajíš?
      <br/>
      Lapil som naskutku vyzvedača.
      <br/>
      <br/>
      FEDOR:
      <br/>
      Bude s tým tak, ako s tými listy,
      <br/>
      Ktoré môjho vrhly vo hrob otca.
      <br/>
      Tajný dáky vrah našeho domu
      <br/>
      Dal sa ti uloviť zúmyselne.
      <br/>
      <br/>
      BASMANOV:
      <br/>
      Darmo tajiť. Vy ste ľudia špatní.
      <br/>
      Nemáte ku nikomu dôveru.
      <br/>
      Ako Boris, tak vy. U nás samé
      <br/>
      Dozeranie a hnusné donosy.
      <br/>
      Teraz koniec vášmu šafáreniu.
      <br/>
      <br/>
      FEDOR:
      <br/>
      Prisahal si mi poddanskú vernosť,
      <br/>
      Prisahali ste ju vy, bojari,
      <br/>
      S celým vojskom i s celým dvorianstvom.
      <br/>
      <br/>
      GOLICIN:
      <br/>
      Prísaha tá neplatí, keď žije
      <br/>
      Syn Ivanov.
      <br/>
      <br/>
      MOSAĽSKÝ:
      <br/>
      Keď sa dedič hlási,
      <br/>
      Pochvatiteľ povinný ustúpiť.
      <br/>
      <br/>
      JÓB:
      <br/>
      Vravíte zlým svedomím, bojari,
      <br/>
      Čomu sami smejete sa v srdci.
      <br/>
      Pocíťte stud a bojte sa boha.
      <br/>
      On nenechá bez pomsty tak mnohé
      <br/>
      Vierolomstvá a krivoprísahy.
      <br/>
      Všemohúca ruka jeho ťažko
      <br/>
      Doľahne na zem tú poškvrnenú.
      <br/>
      Ako podlosť vaša bezpríkladná,
      <br/>
      Tak istotne bude i trest boží.
      <br/>
      <br/>
      BASMANOV:
      <br/>
      Toho sa boj ty, starý hriešniku.
      <br/>
      Sostúp s miesta, ktoréhos’ nehodný.
      <br/>
      Patriarchu v tebe viac nectíme.
      <br/>
      Zapredaný sluha Godunových
      <br/>
      Nemôže byť prvosvätiteľom.
      <sup>
       [
       <a class="footnote" href="#ftn.id2580067" name="id2580067">
        55
       </a>
       ]
      </sup>
      <br/>
      <br/>
      MOSAĽSKÝ:
      <br/>
      Preč s ním!
      <br/>
      <br/>
      GOLICIN:
      <br/>
      Nehodný byť patriarchom.
      <br/>
      <br/>
      BASMANOV:
      <br/>
      Čuješ vôľu všeobecnú. Sostúp!
      <br/>
      <span class="emphasis">
       <em>
        (Strhne ho s prestola.)
       </em>
      </span>
      <br/>
      Odveďte ho.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Dvaja vojaci pristúpia.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      JÓB:
      <br/>
      Čakajte. Pred týmto
      <br/>
      Obrazom som bol arcipastierskej
      <br/>
      Udôstojnen hodnosti, a celosť
      <br/>
      Viery plných devätnásť liet chránil.
      <sup>
       [
       <a class="footnote" href="#ftn.id2504510" name="id2504510">
        56
       </a>
       ]
      </sup>
      <br/>
      Tuto teda skladám jej príznaky,
      <br/>
      Keď vidím nesmierne biedstvo cirkvi,
      <br/>
      Víťazstvo kacírstva a obmanu.
      <sup>
       [
       <a class="footnote" href="#ftn.id2504526" name="id2504526">
        57
       </a>
       ]
      </sup>
      <br/>
      <span class="emphasis">
       <em>
        (Pokladá na stolík kríž a panagiu,
        <sup>
         [
         <a class="footnote" href="#ftn.id2504540" name="id2504540">
          58
         </a>
         ]
        </sup>
        potom vrhne sa na kolená.)
       </em>
      </span>
      <br/>
      Matka božia, ó spas pravoslávie
      <br/>
      A ktorí ho zradzujú, tých obráť
      <br/>
      Ku pokániu alebo potresci.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Dvaja vojaci ho odvedú preč.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      GRIGORIJ:
      <br/>
      Teraz vidím, že budete hodné
      <br/>
      Nástroje vo rukách cudzozemcov.
      <br/>
      Prísaha vám hračka, česť neznáme
      <br/>
      Zbožie, viera a otčina tovar.
      <br/>
      Bezo studu, bázne a svedomia
      <br/>
      Všetko sväté šliapete nohami.
      <br/>
      <br/>
      BASMANOV:
      <br/>
      Tvojich kázní nepotrebujeme.
      <br/>
      <span class="emphasis">
       <em>
        (Postrčí ho a vojaci ho vyvedú; k Fedorovi:)
       </em>
      </span>
      <br/>
      Ty preč s trónu, ktorý si poškvrnil.
      <br/>
      <br/>
      FEDOR:
      <br/>
      Ustúpim len sile.
      <br/>
      <br/>
      BASMANOV:
      <br/>
      Keď tak žiadaš:
      <br/>
      Dolu cárskej príznaky hodnosti.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Svedú ho s prestola, soberú s neho a pokladú na stolík korunu, berlu
                         a cársky plášť.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MÁRIA:
      <br/>
      Vyzuli ste ho zo cárskej moci,
      <br/>
      Majte na tom dosť. Nebude v ceste
      <br/>
      Stáť nikomu. Zatvorí dni svoje
      <br/>
      Vo kláštore, kam ho postrčíte.
      <br/>
      <br/>
      FEDOR:
      <br/>
      Zabite ma, len matke a sestre
      <br/>
      Neublížte. Ony gosudaru
      <br/>
      V ničom škodiť novému nemôžu.
      <br/>
      <br/>
      BASMANOV:
      <br/>
      Nepredpisuj. Stúpaj! Hybaj i ty,
      <br/>
      Ty Maljutu Skuratova dcéra.
      <sup>
       [
       <a class="footnote" href="#ftn.id2504631" name="id2504631">
        59
       </a>
       ]
      </sup>
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci odídu do bočnej chyže okrem vojakov a Ksenie, ktorá sa
                         skydne.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      VOJAK 1.:
      <br/>
      Kto to bol ten Maljuta Skuratov?
      <br/>
      <br/>
      VOJAK 2.:
      <br/>
      Tatarin, náčelník opričníkov.
      <br/>
      <br/>
      VOJAK 1.:
      <br/>
      A opričníci čo?
      <br/>
      <br/>
      VOJAK 2.:
      <br/>
      Telesná stráž
      <br/>
      Hrozného, Tatári z väčšej časti.
      <br/>
      Maljutom bol zahrdúsen Filip
      <br/>
      Metropolit, z rodu Kolyčevých.
      <br/>
      <br/>
      VOJAK 1.:
      <br/>
      Možno, že sa toto teraz jeho
      <br/>
      Svedie dcére.
      <span class="emphasis">
       <em>
        (Slúcha).
       </em>
      </span>
      Vskutku. Hrdúsia ich.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Slúchajú všetci.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      VOJAK 3.:
      <br/>
      Mosaľského čuť: „Kúše ako pes.“
      <br/>
      <br/>
      VOJAK 1.:
      <br/>
      Hja i červ sa bráni. Škoda muža
      <br/>
      Tak mladého.
      <br/>
      <br/>
      VOJAK 2.:
      <br/>
      Škoda i cárice.
      <br/>
      Bola dobrá, láskavá to pani,
      <br/>
      Pravý opak rodnej svojej sestry.
      <br/>
      <br/>
      VOJAK 3.:
      <br/>
      Šujskej? He, to zlostná ježibaba.
      <br/>
      <br/>
      VOJAK 2.:
      <br/>
      <span class="emphasis">
       <em>
        (nad Kseniou):
       </em>
      </span>
      <br/>
      Keby aspoň tejto roztomilej
      <br/>
      A nevinnej stvore odpustili.
      <br/>
      Leží ako dáky spiaci anjel.
      <br/>
      <br/>
      VOJAK 3.:
      <br/>
      Mohol by si ju nový gosudar
      <br/>
      Za manželku vziať.
      <br/>
      <br/>
      VOJAK 1.:
      <br/>
      Skončili, idú.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Basmanov, Mosaľský a Golicin navrátia sa a zastanú pri
                    Ksenii.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BASMANOV:
      <br/>
      Gosudar si ju kázal zachovať.
      <br/>
      Ksenia, vstaň.
      <br/>
      <span class="emphasis">
       <em>
        (Pozdvihne jej hlavu.)
       </em>
      </span>
      <br/>
      <br/>
      KSENIA:
      <br/>
      Kde matka?
      <br/>
      <br/>
      BASMANOV:
      <br/>
      Spí.
      <br/>
      <br/>
      KSENIA:
      <br/>
      Kde brat?
      <br/>
      <br/>
      BASMANOV:
      <br/>
      Nemaj oňho starosti, dobre mu.
      <br/>
      <span class="emphasis">
       <em>
        (Pozdvihne ju vcele.)
       </em>
      </span>
      <br/>
      Vy vojaci neopovážte sa
      <br/>
      Vziať alebo zhubiť dač vo dvorci.
      <br/>
      Všetko je nového gosudara.
      <br/>
     </p>
    </div>
    <p>
    </p>
    <p>
    </p>
    <p>
     <span class="emphasis">
      <em>
       (Všetci odchádzajú; opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579522" name="ftn.id2579522">
        49
       </a>
       ]
      </sup>
      <span class="emphasis">
       <em>
        Obraz Vladimírskej bohomatere.
       </em>
      </span>
      Najcennejšia zo
                              starých malieb v meste „Gubenskom“ Vladimiri (nad Kľazmou) prenesená
                              bola do Moskvy, do Uspenského soboru.
     </p>
    </div>
    <div class="footnote">
     <p>
      <sup>
       [
       <a class="para" href="#id2579593" name="ftn.id2579593">
        50
       </a>
       ]
      </sup>
      <span class="emphasis">
       <em>
        Na Lobnom mieste,
       </em>
      </span>
      bolo to v Moskve, v štvrti Kitaj-gorod (Čínske mesto), priestranstvo pred jednou z tržníc, kde sa ľudu ohlasovaly cárske „ukazy“ (rozkazy, nariadenia).
     </p>
    </div>
    <div class="footnote">
     <p>
      <sup>
       [
       <a class="para" href="#id2579612" name="ftn.id2579612">
        51
       </a>
       ]
      </sup>
      <span class="emphasis">
       <em>
        Kupcom tržbu bez daní a pošlín, všetkým pokoj, blahodejstvovanie.
       </em>
      </span>
      Rus. pošlina je clo, colný poplatok. Zastar. rus. blagodenstvovať je žiť v blahobyte, šťastne žiť.
     </p>
    </div>
    <div class="footnote">
     <p>
      <sup>
       [
       <a class="para" href="#id2579627" name="ftn.id2579627">
        52
       </a>
       ]
      </sup>
      Vyhnanstvá, nemilosti.
     </p>
    </div>
    <div class="footnote">
     <p>
      <sup>
       [
       <a class="para" href="#id2579658" name="ftn.id2579658">
        53
       </a>
       ]
      </sup>
      <span class="emphasis">
       <em>
        Bol v Tuli biť čelom koňušnému.
       </em>
      </span>
      Zastar. rus. biť čelom je úctive a ponížene prosiť. Koňušný je tu pohrdlivé: konský paholok.
     </p>
    </div>
    <div class="footnote">
     <p>
      <sup>
       [
       <a class="para" href="#id2579860" name="ftn.id2579860">
        54
       </a>
       ]
      </sup>
      <span class="emphasis">
       <em>
        Istinný on
       </em>
      </span>
      (rus.), opravdivý, skutočný.
     </p>
    </div>
    <div class="footnote">
     <p>
      <sup>
       [
       <a class="para" href="#id2580067" name="ftn.id2580067">
        55
       </a>
       ]
      </sup>
      <span class="emphasis">
       <em>
        Nemôže byť prvosvätiteľom,
       </em>
      </span>
      arcikňazom, hlavou cirkvi.
     </p>
    </div>
    <div class="footnote">
     <p>
      <sup>
       [
       <a class="para" href="#id2504510" name="ftn.id2504510">
        56
       </a>
       ]
      </sup>
      <span class="emphasis">
       <em>
        Celosť viery plných devätnásť liet chránil.
       </em>
      </span>
      Jób bol už r. 1586 moskovským metropolitom, takže do r. 1605 bolo od jeho nastúpenia v Moskve skutočne už devätnásť rokov.
     </p>
    </div>
    <div class="footnote">
     <p>
      <sup>
       [
       <a class="para" href="#id2504526" name="ftn.id2504526">
        57
       </a>
       ]
      </sup>
      <span class="emphasis">
       <em>
        Nesmierne biedstvo cirkvi,… a obmanu
       </em>
      </span>
      (rus.), nešťastie, pohromu. Rus. obman = podvod, klamstvo.
     </p>
    </div>
    <div class="footnote">
     <p>
      <sup>
       [
       <a class="para" href="#id2504540" name="ftn.id2504540">
        58
       </a>
       ]
      </sup>
      <span class="emphasis">
       <em>
        Pokladá na stolík kríž a panagiu
       </em>
      </span>
      (gréc.), ikonu, akú nosia pravoslávni biskupi na retiazke na krku.
     </p>
    </div>
    <div class="footnote">
     <p>
      <sup>
       [
       <a class="para" href="#id2504631" name="ftn.id2504631">
        59
       </a>
       ]
      </sup>
      <span class="emphasis">
       <em>
        Ty Maljutu Skuratova dcéra,
       </em>
      </span>
      shodné s historickou skutočnosťou. Bol to náčelník opričníkov, telesnej stráže Ivana Hrozného, ktorých bolo čoskoro 6.000. Títo opričníci, ako Zborský výstižne pripomína v historickom úvode ku cyklu Lžedimitrijád, konali službu i vyzvedačov a donášačov, i nemilosrdných katov.
     </p>
    </div>
   </div>
  </div>
 </body>
</html>
