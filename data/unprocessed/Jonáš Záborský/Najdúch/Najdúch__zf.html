<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2507079">
       </a>
       Osoby
      </h2>
     </div>
    </div>
   </div>
   <p>
   </p>
   <p>
   </p>
   <p>
    KOBOZY, zemský pán v Chujave
   </p>
   <p>
    VYBUBNOVANÁ, jeho manželka
   </p>
   <p>
    GEJZA, ich syn
   </p>
   <p>
    GACEK, ich gazda
    <sup>
     [
     <a class="footnote" href="#ftn.id2507106" name="id2507106">
      1
     </a>
     ]
    </sup>
   </p>
   <p>
    OŠUST, ich mládenec
    <sup>
     [
     <a class="footnote" href="#ftn.id2507122" name="id2507122">
      2
     </a>
     ]
    </sup>
   </p>
   <p>
    RÁROCH, ich záhradník, kľučiar a kuchár
    <sup>
     [
     <a class="footnote" href="#ftn.id2507139" name="id2507139">
      3
     </a>
     ]
    </sup>
   </p>
   <p>
    CICA, ich chyžná
    <sup>
     [
     <a class="footnote" href="#ftn.id2507156" name="id2507156">
      4
     </a>
     ]
    </sup>
   </p>
   <p>
    CHREŇOVSKÝ, zemský pán v Hahure
   </p>
   <p>
    SAJHA, jeho manželka
    <sup>
     [
     <a class="footnote" href="#ftn.id2507174" name="id2507174">
      5
     </a>
     ]
    </sup>
   </p>
   <p>
    ĽUDMILA, ich dcéra
   </p>
   <p>
    JABLONKAY, tejto milenec
   </p>
   <p>
    KOZÁK, ev. farár
   </p>
   <p>
    MRŇÚZ, ČIPKA, BAGZI; prostí zemani
    <sup>
     [
     <a class="footnote" href="#ftn.id2507202" name="id2507202">
      6
     </a>
     ]
    </sup>
   </p>
   <p>
    ROJKOVIČKA, vdova
   </p>
   <p>
    MAŇUŠA, jej dcéra
   </p>
   <p>
    MOSER, LÄUSER, BARKES; židia
   </p>
   <p>
    KAVKA, Cigánka
   </p>
   <p>
    CHRUŇO, Sajhin kočiš
    <sup>
     [
     <a class="footnote" href="#ftn.id2507232" name="id2507232">
      7
     </a>
     ]
    </sup>
   </p>
   <p>
    VLHA, tejže slúžka
   </p>
   <p>
    HOLBA,
    <sup>
     [
     <a class="footnote" href="#ftn.id2507251" name="id2507251">
      8
     </a>
     ]
    </sup>
    ŽAJDLÍK;
    <sup>
     [
     <a class="footnote" href="#ftn.id2507262" name="id2507262">
      9
     </a>
     ]
    </sup>
    furmani z Liptova
   </p>
   <p>
    FEDOR, VAŠKO; drotári z Magury
   </p>
   <p>
   </p>
   <p>
    Vyše týchto kofa, krčmárka, kresťanka, husár, viac zemanov, sedliakov a sedliačok.
    <span class="emphasis">
     <em>
      (Dej pred 1848 rokom.)
     </em>
    </span>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507106" name="ftn.id2507106">
        1
       </a>
       ]
      </sup>
      <span class="emphasis">
       <em>
        Gacek
       </em>
      </span>
      (východoslov.) je štipľavé priezvisko, lebo znamená
               „netopier“.
     </p>
    </div>
    <div class="footnote">
     <p>
      <sup>
       [
       <a class="para" href="#id2507122" name="ftn.id2507122">
        2
       </a>
       ]
      </sup>
      <span class="emphasis">
       <em>
        Ošust
       </em>
      </span>
      je Gackovi podobné, znamená „blázon“ vo východnej
               slovenčine.
     </p>
    </div>
    <div class="footnote">
     <p>
      <sup>
       [
       <a class="para" href="#id2507139" name="ftn.id2507139">
        3
       </a>
       ]
      </sup>
      <span class="emphasis">
       <em>
        Rároch
       </em>
      </span>
      má dvojaký smysel: v tvare rarach znamená knieža zlých
               duchov, inak znamená jastraba.
     </p>
    </div>
    <div class="footnote">
     <p>
      <sup>
       [
       <a class="para" href="#id2507156" name="ftn.id2507156">
        4
       </a>
       ]
      </sup>
      <span class="emphasis">
       <em>
        Cica
       </em>
      </span>
      je známy výraz pre mačku.
     </p>
    </div>
    <div class="footnote">
     <p>
      <sup>
       [
       <a class="para" href="#id2507174" name="ftn.id2507174">
        5
       </a>
       ]
      </sup>
      <span class="emphasis">
       <em>
        Sajha
       </em>
      </span>
      je predošlým menám podobné, lebo má tiež štipľavý
               smysel (hašterivá žena, ale i fľandra).
     </p>
    </div>
    <div class="footnote">
     <p>
      <sup>
       [
       <a class="para" href="#id2507202" name="ftn.id2507202">
        6
       </a>
       ]
      </sup>
      <span class="emphasis">
       <em>
        prostí zemani
       </em>
      </span>
      jednoduchí, obyčajní
     </p>
    </div>
    <div class="footnote">
     <p>
      <sup>
       [
       <a class="para" href="#id2507232" name="ftn.id2507232">
        7
       </a>
       ]
      </sup>
      <span class="emphasis">
       <em>
        Chruňo
       </em>
      </span>
      je tiež ironické meno (hlupák, chmuľo).
     </p>
    </div>
    <div class="footnote">
     <p>
      <sup>
       [
       <a class="para" href="#id2507251" name="ftn.id2507251">
        8
       </a>
       ]
      </sup>
      <span class="emphasis">
       <em>
        Holba
       </em>
      </span>
      je názov starej miery tekutín (0.8484 litra).
     </p>
    </div>
    <div class="footnote">
     <p>
      <sup>
       [
       <a class="para" href="#id2507262" name="ftn.id2507262">
        9
       </a>
       ]
      </sup>
      <span class="emphasis">
       <em>
        Žajdlík
       </em>
      </span>
      bol názov inej starej miery tekutín (žajdel, 0.35368
               litra).
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2507297">
       </a>
       Dejstvo prvé
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2507320">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2505035">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2505338">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2505503">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2505634">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2505708">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2506020">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2578151">
        Výstup 8.
       </a>
      </span>
     </dt>
     <dt>
      <span class="sect1">
       <a href="#id2578737">
        Výstup 9.
       </a>
      </span>
     </dt>
     <dt>
      <span class="sect1">
       <a href="#id2579046">
        Výstup 10.
       </a>
      </span>
     </dt>
     <dt>
      <span class="sect1">
       <a href="#id2579121">
        Výstup 11.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: dvor Kobozyho so stolom, na ňom sklenky a poháre. V úzadí vráta, na
            boku dvere do kaštieľa.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507320">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Pri vyhrnutí opony na javisku Gejza, s korbáčom v ruke, Ošust, Mrňúz, Čipka,
               Bagzi, viac podnapitých zemanov. Gejza podá písmo Mrňúzovi.
      </em>
     </span>
    </p>
    <p>
    </p>
    <p>
     GEJZA: Nech prečítajú, pán Mrňúz, ich milostiam pánom bratom moje školské svedectvo.
            Veď sú dobrý latinák.
    </p>
    <p>
     MRŇÚZ: Rozumie sa. Chodil som trinásť rokov do školy. A keby som bol chodil ešte
            druhých trinásť, už by som bol znal všetkých päť deklinácií.
     <sup>
      [
      <a class="footnote" href="#ftn.id2507357" name="id2507357">
       10
      </a>
      ]
     </sup>
    </p>
    <p>
     ČIPKA: A keby si bol chodil ešte tretích trinásť, bol by si býval planým patvaristom.
     <sup>
      [
      <a class="footnote" href="#ftn.id2507372" name="id2507372">
       11
      </a>
      ]
     </sup>
    </p>
    <p>
     BAGZI: A po štvrtých trinástich bol by si alegoval v Pešti.
     <sup>
      [
      <a class="footnote" href="#ftn.id2507397" name="id2507397">
       12
      </a>
      ]
     </sup>
    </p>
    <p>
     MRŇÚZ: V pekle povedz. Bol by som konvinkoval
     <sup>
      [
      <a class="footnote" href="#ftn.id2507414" name="id2507414">
       13
      </a>
      ]
     </sup>
     archanjela Michala a satanovi vypravotil stratené nebo.
    </p>
    <p>
     GEJZA: Nonono! Prosím prečítať to moje svedectvo.
    </p>
    <p>
     MRŇÚZ: Dobre teda. Nech slúchajú páni bratia.
     <span class="emphasis">
      <em>
       (Odkašle.)
      </em>
     </span>
     My
            všetci profesori, ktorí sme Gejzíkovi nalievali múdrosť do hlavy lievikmi, svedčíme
            týmto, že spomenutý Gejzík rozumie sa znamenite do ferblu, whistu, preferansu. Vie tiež
            zachádzať s puškou a loveckými psami. Potom zná všetky pekné paničky a nevesty, i jest
            im dobre známy. Pilnosť bola pri ňom tak veliká, že každé dva mesiace raz navštívil
            školu, a vtedy nás vždy náležite pohneval. Teraz ho prepúšťame, aby prosto zo školského
            prahu vykročil na hodnosť županskú.
     <sup>
      [
      <a class="footnote" href="#ftn.id2504839" name="id2504839">
       14
      </a>
      ]
     </sup>
     <span class="emphasis">
      <em>
       (Smiech.)
      </em>
     </span>
     Pán brat musel svedectvo to preplatiť.
    </p>
    <p>
     GEJZA: Použil som fígeľ. Ukázal som rektorovi celú hrsť tvrdých toliarov
     <sup>
      [
      <a class="footnote" href="#ftn.id2504862" name="id2504862">
       15
      </a>
      ]
     </sup>
     a keď mi vručil svedectvo, dal som mu jeden, ostatné som strčil do vrecka.
    </p>
    <p>
     MNOHÍ: Hahaha! Dobre mu.
    </p>
    <p>
     MRŇÚZ: Znamenite. Pánom, na ktorých všetky úrady čakajú, netreba sa učiť ničomu; ale
            len sedliackym synom, z ktorých nič iného byť nemôže ako farári, rechtori a kasnári.
     <sup>
      [
      <a class="footnote" href="#ftn.id2504900" name="id2504900">
       16
      </a>
      ]
     </sup>
    </p>
    <p>
     GEJZA
     <span class="emphasis">
      <em>
       (šmihne korbáčom a vykrúti sa dokola na päte):
      </em>
     </span>
     Nech si
            zapijú čerstvého, pán Mrňúz. Potom sa snáď ešte lepšie otvorí satirická žila. Veď žart
            nie darmo menuje sa humorom.
    </p>
    <p>
     MRŇÚZ: Zahladím teda, čo som naježil. Žart na stranu, ale takého slúžneho ešte naša
            slávna stolica nemala, ako bude Gejza.
     <span class="emphasis">
      <em>
       (Obzerá svedectvo.)
      </em>
     </span>
     Samé
            čisté eminencie, ešte i z tej hlavolamnej filozofie.
    </p>
    <p>
     VŠETCI: Éljen!
    </p>
    <p>
     MRŇÚZ: A školské učenie svoje doplnil na cestách. Schodil celú zem filozofov.
     <sup>
      [
      <a class="footnote" href="#ftn.id2504952" name="id2504952">
       17
      </a>
      ]
     </sup>
     Či vedia páni bratia, ktorá je to tá zem filozofov?
    </p>
    <p>
     ČIPKA: Nuž tá, kde ľudia počujú i trávu rásť.
    </p>
    <p>
     BAGZI: Kde každých sto kníh vykotí jednu novú.
    </p>
    <p>
     ČIPKA: Kde každý číta štyrmi očami.
    </p>
    <p>
     BAGZI: A píše obidvoma rukami.
    </p>
    <p>
     MRŇÚZ: A kde učení pre samú učenosť už temer o rozum prišli. Schodil teda celú zem
            filozofov, videl Paríž, navštívil Londýn.
    </p>
    <p>
     GEJZA
     <span class="emphasis">
      <em>
       (s poukázaním na Ošusta):
      </em>
     </span>
     Tu tovariš učených ciest mojich.
    </p>
    <p>
     OŠUST: Navštívili sme pre skúsenosť všetky bordely. V Paríži sme meškali za tri
            mesiace, lebo sme sa liečili z nemoce, ktorá je tam doma.
     <sup>
      [
      <a class="footnote" href="#ftn.id2505011" name="id2505011">
       18
      </a>
      ]
     </sup>
    </p>
    <p>
     GEJZA
     <span class="emphasis">
      <em>
       (vytne ho korbáčom):
      </em>
     </span>
     Za tvoje svedectvo.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505035">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z kaštieľa Kobozy a Vybubnovaná.
      </em>
     </span>
    </p>
    <p>
    </p>
    <p>
     MRŇÚZ: Náš Gejzík dostáva dnes samé výborné svedectvá.
    </p>
    <p>
     VYBUBNOVANÁ: Ďakujem úctive za priazeň proti môjmu nádejnému synovi.
    </p>
    <p>
     MRŇÚZ: Obraciame ho trochu, pani veľkomožná.
    </p>
    <p>
     KOBOZY: Dobre. Nech si nadobudne obratnosť k hľadanému úradu.
    </p>
    <p>
     MRŇÚZ: Všetky možné schopnosti sú v ňom plnej miere.
    </p>
    <p>
     KOBOZY: To ma teší. Nech sa páči z toho vína, páni bratia.
    </p>
    <p>
     MRŇÚZ: Ba čas nám ísť. Musíme ešte rozmnožovať a utvrdzovať našu stránku.
    </p>
    <p>
     KOBOZY: Ale zajtra budeme mať šťastie. Všetci naši shromaždia sa a prenocujú tu, ako
            v tábore, a potom v hromade do Krivošian.
     <span class="emphasis">
      <em>
       (Zemani pošeptávajú a klmú jeden
               druhého.)
      </em>
     </span>
     Vidím, že vaše milosti chcú dačo povedať. Von s tým bez
            ostýchania. Veď sme svoji.
    </p>
    <p>
     MRŇÚZ: Nuž to chcú povedať, že pán Jablonkay platí svojim i v hotových,
     <sup>
      [
      <a class="footnote" href="#ftn.id2505114" name="id2505114">
       19
      </a>
      ]
     </sup>
     po dva zlaté každému.
    </p>
    <p>
     KOBOZY: Keď pán Jablonkay dáva svojim po dva, ja dám mojim po štyri zlaté.
    </p>
    <p>
     ČIPKA: Ale nie na borg.
    </p>
    <p>
     BAGZI: Ja môj zemiansky hlas na úver nedám.
    </p>
    <p>
     KOBOZY: Polovica dá sa dopredu, druhá po obnove úradských.
     <sup>
      [
      <a class="footnote" href="#ftn.id2505151" name="id2505151">
       20
      </a>
      ]
     </sup>
    </p>
    <p>
     VŠETCI: Nič na úver. Hneď platiť. Hlasy zemianske sú drahé.
    </p>
    <p>
     KOBOZY: Učiním i to z lásky k milostiam vašim. Ale najväčšiu odmenu šľachetných snáh
            nájdu v tom, že krajine slúžia. Jablonkay chce urodzené zemianstvo dani podvrhnúť
     <sup>
      [
      <a class="footnote" href="#ftn.id2505182" name="id2505182">
       21
      </a>
      ]
     </sup>
     a z nás samých sedliakov porobiť.
    </p>
    <p>
     ČIPKA: Ja mu týmto fokošom rozštiepim hlavu.
    </p>
    <p>
     BAGZI: Je zradca zemianskych slobôd. Všetkých jeho ľudí poškrtíme.
    </p>
    <p>
     MRŇÚZ: Pod tou, rozumie sa, podmienkou, jestli sa dajú.
    </p>
    <p>
     KOBOZY
     <span class="emphasis">
      <em>
       (odvedie Mrňúza nabok a vručí mu bankovku):
      </em>
     </span>
     Za ustávanie
            pánu bratovi dvesto zlatíkov.
     <span class="emphasis">
      <em>
       (Nahlas.)
      </em>
     </span>
     Nuže ešte po poháriku na
            rozchodnú.
    </p>
    <p>
     VŠETCI: Éljen Gejza!
    </p>
    <p>
     <span class="emphasis">
      <em>
       (Pijú, Gejza sa otočí na päte.)
      </em>
     </span>
    </p>
    <p>
     MRŇÚZ: Ja som veľký ctiteľ pekného pohlavia a milovník takýchto líčok.
    </p>
    <p>
     <span class="emphasis">
      <em>
       (Pobozká Vybubnovanú, za ním všetci zaradom, potom preč vrátami, za nimi
               Gejza, hroziac im korbáčom, a Ošust.)
      </em>
     </span>
    </p>
    <p>
     VYBUBNOVANÁ: Ó ty mi môj! Prezývajú ma Vybubnovanou; teraz ma už môžu nazvať
            Olízanou. Všetku ma zaslinili tí pľuháci.
    </p>
    <p>
     KOBOZY: Tí ľudia už vonkoncom žiadnej hanby nemajú. Vyžerú nás vcele. Už pošlo osem
            kusov rožného statku, šesť svíň, päťdesiat oviec, dvanásť sudov vína, množstvo zrna zo
            sypárne. A do dlžôb vmočíme sa takých, že z nich nevybŕdneme.
    </p>
    <p>
     VYBUBNOVANÁ: Prinavráti sa to všetko, keď raz Gejza príde do úradu.
    </p>
    <p>
     KOBOZY: To lutria. Chlapec sa ničomu nenaučil a háveď tá zemianska je nespoľahlivá.
            Vypijú, pojedia, dajú si zaplatiť, a v rozhodnej chvíli ťa zradia.
    </p>
    <p>
     VYBUBNOVANÁ: Pomôžu nám kapitále Sajhine.
    </p>
    <p>
     KOBOZY: I s tou kožou chodí ešte medveď. Mladí ľudia nie veľmi sa návidia a skrbná
            Sajha trhuje s dcérou ako žid s peniazmi. Keď sa dozvie o našich dlžobách, kto vie!
    </p>
    <p>
     VYBUBNOVANÁ: Tá sprostá baba? Bude si pokladať za velikú česť, že nám príde do
            rodiny. Dúfam, že nás hneď dačím založí.
    </p>
    <p>
     KOBOZY: Skorej od kohúta vajce, nežli od Sajhy peniaz. Bude nás len mrzieť, jestli
            jej dačo nadštrkneš.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505338">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Gacek, z vrát.
      </em>
     </span>
    </p>
    <p>
    </p>
    <p>
     GACEK: Idem od Kubového, pán veľkomožný.
    </p>
    <p>
     KOBOZY: Čo povedal?
    </p>
    <p>
     GACEK: Požičia štyristo, jestli sa mu dá do zálohu lúka na záhumní.
     <sup>
      [
      <a class="footnote" href="#ftn.id2505369" name="id2505369">
       22
      </a>
      ]
     </sup>
    </p>
    <p>
     KOBOZY: Hum! Pekné úroky. Desať vozov sena od štyristo zlatých.
    </p>
    <p>
     GACEK: Ináče nedá.
    </p>
    <p>
     KOBOZY: A u teba nenašlo by sa dačo zásobných peňazí? Požičiavaš celému svetu. Ja som
            bližší.
    </p>
    <p>
     GACEK: Nemám.
    </p>
    <p>
     VYBUBNOVANÁ: Pamätaj, že si sa u nás zagazdoval.
    </p>
    <p>
     GACEK: U vás. Ale nie z vášho. Z tej pláce bych ľahko vyskočil.
    </p>
    <p>
     KOBOZY: Čo druhý, to ti dám i ja, hoc päťdesiat od sta.
    </p>
    <p>
     GACEK: Nemám.
    </p>
    <p>
     KOBOZY: Budeš dakedy žalovať za naším chlebom.
    </p>
    <p>
     GACEK: Bez vašeho chleba skorej vyžijem než vy bez mojej služby.
    </p>
    <p>
     VYBUBNOVANÁ: Daj pokoj. Gacek je opatrný muž. Rozumný čeľadník nikdy nemá pre pána
            peňazí.
    </p>
    <p>
     <span class="emphasis">
      <em>
       (Gacek preč vrátami.)
      </em>
     </span>
    </p>
    <p>
     KOBOZY: Aj, aj! Ten počína hovoriť spurne.
    </p>
    <p>
     VYBUBNOVANÁ: Nepopudzuj ho viac. Dobre gazduje i sebe i nám. Neľutuje nikoho. Vytlačí
            i z kameňa vodu.
    </p>
    <p>
     KOBOZY: Nájdeme spôsob, že všetko nechá u mňa
     <sup>
      [
      <a class="footnote" href="#ftn.id2505475" name="id2505475">
       23
      </a>
      ]
     </sup>
     a ešte bude rád, jestli sa minie temnice.
    </p>
    <p>
     VYBUBNOVANÁ: Ide Läuser. V ňom nádeja.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505503">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z brány Läuser s velikou poníženosťou. Kobozy ho
               potľapká.
      </em>
     </span>
    </p>
    <p>
    </p>
    <p>
     KOBOZY: Ako sa máš, Läuserko?
    </p>
    <p>
     LÄUSER: Chudo, veľkomožné panstvo. Nápoj sa míňa slabo, i to len na úver.
    </p>
    <p>
     KOBOZY: Ale ty si zato vždy pri peniazoch, keď oproti tomu my, čo na nás poddaní
            robia, nikdy peňazí nemáme, a založíš nás teraz.
    </p>
    <p>
     VYBUBNOVANÁ: Máme mnohé nákladky na reštauráciu.
    </p>
    <p>
     LÄUSER: Čo žiada odo mňa veľkomožné panstvo?
    </p>
    <p>
     KOBOZY: Dáš dopredu árendu od krčmy na tri roky.
    </p>
    <p>
     LÄUSER: Hí! Prosím pekne, kam by to pošlo!
    </p>
    <p>
     KOBOZY: Slúchaj len, bude to na tvoj úžitok. Dáš árendu len na dva, poistenie
            dostaneš na tri roky.
    </p>
    <p>
     LÄUSER: Nemožno mi, veru nemožno.
    </p>
    <p>
     KOBOZY: Poviem ti ešte viac. Árendu len na rok, poistenie na tri
    </p>
    <p>
     VYBUBNOVANÁ: Nemáš ani na tom rébachu dosť,
     <sup>
      [
      <a class="footnote" href="#ftn.id2505583" name="id2505583">
       24
      </a>
      ]
     </sup>
     Läuser? Dáme krčmu inému.
    </p>
    <p>
     LÄUSER: Keď už tak, sám sa zadĺžim.
    </p>
    <p>
     KOBOZY: Ale peniaze musím mať ešte dnes.
    </p>
    <p>
     VYBUBNOVANÁ: Mladý pán bude slúžnym, vieš?
    </p>
    <p>
     LÄUSER: Preto hoc i zpod zeme.
     <span class="emphasis">
      <em>
       (Preč vrátami)
      </em>
     </span>
    </p>
    <p>
     KOBOZY: Každý nás teraz natiahne, až koža puká.
    </p>
    <p>
     VYBUBNOVANÁ: Veru to tak, keď človek potrebuje cudzie peniaze.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505634">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z vrát Ošust.
      </em>
     </span>
    </p>
    <p>
    </p>
    <p>
     KOBOZY: Ty Ošust, zaskoč k pánu plebánovi. Dám úctive volať na večeru.
     <span class="emphasis">
      <em>
       (K
               Vybubnovanej.)
      </em>
     </span>
     Má tiež hlas pri voľbe.
     <sup>
      [
      <a class="footnote" href="#ftn.id2505661" name="id2505661">
       25
      </a>
      ]
     </sup>
     Musíme mu polichotiť.
    </p>
    <p>
     OŠUST: Staškovský farár ide sám bez volania. To som chcel oznámiť.
     <span class="emphasis">
      <em>
       (Preč)
      </em>
     </span>
    </p>
    <p>
     KOBOZY: Všetci čerti nesú toho bezočivého mendíka. Bude mi zase sušiť hlavu s jeho
            kapitálmi. Ale ho vyctím, že neprekročí tak skoro môj panský prah. Sadnime si. Nech
            stojí pred nami.
    </p>
    <p>
     <span class="emphasis">
      <em>
       (Sadnú si oba na stolky s nadutosťou.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505708">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z vrát Kozák a Gejza.
      </em>
     </span>
    </p>
    <p>
    </p>
    <p>
     KOBOZY: Ako sa tam budujete, farár?
    </p>
    <p>
     KOZÁK: Ako možno bez peňazí. Včera som držal konvent.
     <sup>
      [
      <a class="footnote" href="#ftn.id2505734" name="id2505734">
       26
      </a>
      ]
     </sup>
    </p>
    <p>
     KOBOZY: Čo? Konvent bez inšpektora?
     <sup>
      [
      <a class="footnote" href="#ftn.id2505756" name="id2505756">
       27
      </a>
      ]
     </sup>
    </p>
    <p>
     KOZÁK: Keď nie s ním, teda bez neho. Jednohlasná žiadosť konventu je, aby ste
            cirkevné kapitále neomylne složili.
    </p>
    <p>
     <span class="emphasis">
      <em>
       (Gejza mu hrozí korbáčom odzadu.)
      </em>
     </span>
    </p>
    <p>
     KOBOZY: Nezákonný konvent váš neuznávam, jeho usnesenie mocou mne náležajúcou ničím a
            vás prísne napomínam, neopovážte sa siahať do môjho úradu.
    </p>
    <p>
     KOZÁK: Budem teda hovoriť bez okolkov. Cirkvi si volia dozorcov pre ochranu; vy ale
            vediete moju ku konečnej skaze. Keď žiadam od vás kapitále hovoríte, že vám ich len
            konvent vypovedať môže, a keď žiadam zadržanie konventu, odkladáte to bez konca, hoc i
            múry kostola na hŕbu letia, a ja s učiteľom v sedliackej chalupe bývame.
     <sup>
      [
      <a class="footnote" href="#ftn.id2505814" name="id2505814">
       28
      </a>
      ]
     </sup>
     Cirkev hynie a vy s jej kapitálmi robíte reštaurácie, napíjate túlavú
            zemiansku sprostač —
    </p>
    <p>
     VYBUBNOVANÁ: Vy grobian.
    </p>
    <p>
     KOBOZY: Miernite sa, jestli nechcete s hanbou byť vyhnaný z môjho panského dvora.
            Keby vám to kázeň tak išla.
    </p>
    <p>
     KOZÁK: Odsudzujete, čo ste neslyšali. Kto vás vidí kedy v kostole? Panské zvony trubirohy,
     <sup>
      [
      <a class="footnote" href="#ftn.id2505848" name="id2505848">
       29
      </a>
      ]
     </sup>
     kázne šteky psov.
     <span class="emphasis">
      <em>
       (Gejza mu odzadu vrazí vysoký klobúk až na
               oči.)
      </em>
     </span>
     Nehodnosť takáto ponižuje činiteľa; mňa núti nastúpiť cestu práva.
     <sup>
      [
      <a class="footnote" href="#ftn.id2505867" name="id2505867">
       30
      </a>
      ]
     </sup>
     <span class="emphasis">
      <em>
       (Preč.)
      </em>
     </span>
    </p>
    <p>
     GEJZA: Mám nahuckať psov na toho mendíka?
    </p>
    <p>
     KOBOZY: Dosť. Nedobre oškliviť sa bez potreby s ľuďmi, zvlášte teraz, v čas svadby a
            obnovy úradov.
    </p>
    <p>
     GEJZA: Pansláv nemôže byť dosť pokorený.
    </p>
    <p>
     VYBUBNOVANÁ: A čo je to vlastne ten pansláv?
    </p>
    <p>
     GEJZA: Taký huncút, ktorý chce, aby v Uhrách Slovák bol pánom. Keby nie ten mendík,
            za desať rokov by sme všetkých našich poddaných pomaďarčili.
    </p>
    <p>
     KOBOZY: A akú by sme potom mali prednosť pred sedliakmi, keby i oni boli Maďari?
    </p>
    <p>
     GEJZA: Poznať, že si zo starého zákona.
     <sup>
      [
      <a class="footnote" href="#ftn.id2505925" name="id2505925">
       31
      </a>
      ]
     </sup>
     Uhorská krajina musí byť jedného jazyka, ak má byť slobodná a mocná; a kto
            slovenskú reč zastáva, je zradca krajiny. Ja toho mendíka verejne na stolici obžalujem a
            učiním návrh, aby sa zaviedla všeobecná honba po celej krajine na panslávov ako na
            medveďov.
    </p>
    <p>
     KOBOZY: To iste bude populárny predmet; len nech sa dobre prihotovia.
    </p>
    <p>
     GEJZA: Mohol by si mi ty reč napísať. Ja som planý štylista.
    </p>
    <p>
     KOBOZY: A ja som už noty potratil. Nech sa obrátia o to k fiškálovi.
    </p>
    <p>
     VYBUBNOVANÁ: Ako vidím, vy dvaja budete zakrátko vydávať knižky.
    </p>
    <p>
     GEJZA: Prinajmenej kalendáre.
    </p>
    <p>
     VYBUBNOVANÁ: Keď sa oženia, Gejza fiam, bude písať za nich Ľudmilka. Ona vraj už
            mnoho románov prečítala.
    </p>
    <p>
     GEJZA: Mohla by i sama jeden napísať o tom, ako Sajha zatvára pri odchode z domu
            starého Chreňovského do kurníka. Ak sa podá dcéra na matku, bude mať tento korbáč
            roboty.
     <span class="emphasis">
      <em>
       (Šmihne korbáčom a vykrúti sa na päte.)
      </em>
     </span>
    </p>
    <p>
     VYBUBNOVANÁ: Ľudmila dobré, tiché decko.
    </p>
    <p>
     GEJZA: Ako všetky mazule po svete, ktoré z nôt hovoria a z románov vzdychajú.
    </p>
    <p>
     VYBUBNOVANÁ: Aj, to útlo! Nechže nám oni nepokazia trh so Sajhou. Lebo to zadĺženého
            domu nášho jediná nádeja.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506020">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z vrát Rároch.
      </em>
     </span>
    </p>
    <p>
    </p>
    <p>
     RÁROCH: Ide pani Chreňovská z Hahury na korábe Noemovom, vyfintená parížskou mašamódkou.
     <sup>
      [
      <a class="footnote" href="#ftn.id2578040" name="id2578040">
       32
      </a>
      ]
     </sup>
    </p>
    <p>
     KOBOZY: Nerob posmechy, kujon, ale slúchaj, čo ti poviem. Chcem, aby myslela, že sa u
            nás hemží čeľaďou. Ty teda budeš predstavovať tri osoby: záhradníka, kľučiara
     <sup>
      [
      <a class="footnote" href="#ftn.id2578063" name="id2578063">
       33
      </a>
      ]
     </sup>
     a kuchára. Preto zakaždým, keď budeš predvolaný vezmeš inú šatu na seba, ba
            i hlas dľa možnosti premeníš. Dostaneš dobrú diškréciu.
    </p>
    <p>
     RÁROCH: Ako by som ju už mal na chrbte.
    </p>
    <p>
     VYBUBNOVANÁ: Oni, Gejza fiam, nech vľúdne pobozkajú rúčku a nedajú ničím najavo svoje
            srdečné opovrhnutie.
    </p>
    <p>
     KOBOZY: A nech hľadia ulahodiť jej bigotnému vkusu.
     <sup>
      [
      <a class="footnote" href="#ftn.id2578099" name="id2578099">
       34
      </a>
      ]
     </sup>
    </p>
    <p>
     VYBUBNOVANÁ: Nech sa držia ticho a krotko, ako čo by vodu nevedeli pomútiť.
    </p>
    <p>
     KOBOZY: A hotoví boli vo dne v noci s ňou sa modliť a spievať.
    </p>
    <p>
     VYBUBNOVANÁ: Nech sa stavajú velikým gazdom.
    </p>
    <p>
     KOBOZY: A skrbcom, proti ktorému Gacek gavalier.
    </p>
    <p>
     GEJZA: Ojojoj! Čo toho naučenia! Všetci profesori spolu mi ho viac nedali.
     <span class="emphasis">
      <em>
       (Zvrtne sa na päte.)
      </em>
     </span>
    </p>
    <p>
     KOBOZY: Ide. Dobre dotierave okolo nej.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578151">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z vrát Sajha v úbore nevkusnom, Gacek, Ošust, Cica.
      </em>
     </span>
    </p>
    <p>
    </p>
    <p>
     VYBUBNOVANÁ: Á to pekne. Vítame srdečne na Chujave.
     <span class="emphasis">
      <em>
       (Pobozká
               Sajhu.)
      </em>
     </span>
    </p>
    <p>
     KOBOZY: Teší nás nekonečne, že už raz máme šťastie.
    </p>
    <p>
     GEJZA
     <span class="emphasis">
      <em>
       (Chopí Sajhe ruku a bozká svoju.)
      </em>
     </span>
    </p>
    <p>
     VYBUBNOVANÁ: Ako sa má naša premilená Ľudmilka?
    </p>
    <p>
     SAJHA: Postonáva. Zanechala som ju v posteli.
    </p>
    <p>
     VYBUBNOVANÁ: Zarmucujú nás, pani sestra.
    </p>
    <p>
     SAJHA: To nič. U nej býva časté prechorenie.
    </p>
    <p>
     VYBUBNOVANÁ: Pri tak útlom kvietku to nie div.
    </p>
    <p>
     KOBOZY: A jeho milosť, pán brat Chreňovský?
    </p>
    <p>
     VYBUBNOVANÁ: Ako starý muž. Sedí si v chládku.
    </p>
    <p>
     GEJZA
     <span class="emphasis">
      <em>
       (Odvráti sa so smiechom.)
      </em>
     </span>
    </p>
    <p>
     KOBOZY: Budeme mať šťastie na noc?
    </p>
    <p>
     SAJHA: Vybrala som sa len na chvíľu.
    </p>
    <p>
     KOBOZY: Jednako kone a pani sestra musia si oddýchnuť.
     <span class="emphasis">
      <em>
       (Ku
               Gackovi.)
      </em>
     </span>
     Ty, foršner, nakáž úradníkovi, nech vydá koňom ovsa, lovásom,
            nech ich očešú, hajdúchom, nech dajú pekne očistiť koč, a išpánovi, nech ho dá namastiť.
     <sup>
      [
      <a class="footnote" href="#ftn.id2578257" name="id2578257">
       35
      </a>
      ]
     </sup>
    </p>
    <p>
     GACEK: Dobre, pán veľkomožný.
     <span class="emphasis">
      <em>
       (Preč.)
      </em>
     </span>
    </p>
    <p>
     KOBOZY
     <span class="emphasis">
      <em>
       (k Rarochovi):
      </em>
     </span>
     Ty, záhradník, iď, natrhaj čerstvých
            kvetov, a uvi, akú môžeš najpeknejšiu, kytku pre našu budúcu mladú paniu, a pošli mi
            kľučiara.
    </p>
    <p>
     RÁROCH: Dobre, pán veľkomožný.
     <span class="emphasis">
      <em>
       (Preč.)
      </em>
     </span>
    </p>
    <p>
     VYBUBNOVANÁ: Ty, Cica, sosním pani veľkomožnej plášť. Polož tu na stolok. Je trochu
            zaprášený z cesty. Musí sa vyklopať. Nakážeš hajdúchom alebo mládencom. Veď vás je toľko
            v dome ako prachu.
    </p>
    <p>
     RÁROCH
     <span class="emphasis">
      <em>
       (navrátiac sa v inom kabáte.):
      </em>
     </span>
     Čo rozkážu, pán
            veľkomožný?
    </p>
    <p>
     KOBOZY: Otri, kľučiar, pani veľkomožnej od prachu črievičky a pošli mi kuchára.
    </p>
    <p>
     RÁROCH
     <span class="emphasis">
      <em>
       (Utrie Sajhe črievičky krídlom svojho kaputa a preč.)
      </em>
     </span>
    </p>
    <p>
     VYBUBNOVANÁ: Ty, chyžná, zosním pani veľkomožnej klobúk.
     <span class="emphasis">
      <em>
       (Keď Cica nemôže
               rozviazať stužku pod bradou, Vybubnovaná ju uštipne v rameno, rieknuc
               šeptom.)
      </em>
     </span>
     Na, lušta!
     <sup>
      [
      <a class="footnote" href="#ftn.id2578350" name="id2578350">
       36
      </a>
      ]
     </sup>
     <span class="emphasis">
      <em>
       (Nahlas.)
      </em>
     </span>
     Ach, pre pánaboha! Zo štyroch zavolala som
            najspôsobnejšiu, ale to všetko taká čeľaď.
     <span class="emphasis">
      <em>
       (Rozviaže sama.)
      </em>
     </span>
    </p>
    <p>
     SAJHA: Prosím, prosím. Nezvykla som na tolikú obsluhu.
    </p>
    <p>
     VYBUBNOVANÁ: Dosť tých daromníkov. Nech slúžia.
    </p>
    <p>
     SAJHA: Nie som hodna toľkej cti.
    </p>
    <p>
     VYBUBNOVANÁ: Ešteže čo! Tak vzácny hosť nemôže byť dosť uctený.
    </p>
    <p>
     KOBOZY: Ty, Ošust, porovnaj pani veľkomožnej pohúžvané šaty.
    </p>
    <p>
     OŠUST
     <span class="emphasis">
      <em>
       (Kľakne na jedno koleno a poťahuje na Sajhe šaty, Gejza dusí
               smiech.)
      </em>
     </span>
    </p>
    <p>
     RÁROCH
     <span class="emphasis">
      <em>
       (vstúpiac zas v inom kabáte):
      </em>
     </span>
     Čo rozkážu, pán veľkomožný?
    </p>
    <p>
     KOBOZY: Dávaj olovrant, kuchár. Stolník nech nahotuje
     <sup>
      [
      <a class="footnote" href="#ftn.id2578420" name="id2578420">
       37
      </a>
      ]
     </sup>
     do jedného košíka pečiva, do druhého pol tucta buteliek tokajčiny.
    </p>
    <p>
     RÁROCH: Dobre, pán veľkomožný.
     <span class="emphasis">
      <em>
       (Preč.)
      </em>
     </span>
    </p>
    <p>
     SAJHA: Ich gazdovstvo sa mi páči. Jeden čeľadník toľké zastáva služby, sám sebe
            rozkazuje, sám seba posiela.
    </p>
    <p>
     <span class="emphasis">
      <em>
       (Gejza vyvalí jazyk a zvrtne sa na päte, Kobozy sa odvráti so
               smiechom.)
      </em>
     </span>
    </p>
    <p>
     VYBUBNOVANÁ: Chichichi! Pritom sa už mnohí sklamali. Sú to trojčatá tak sebe podobné,
            že len po šate ich rozoznať možno.
    </p>
    <p>
     KOBOZY: Pre túto zvláštnosť ich držíme. Slúžia u nás už na pätnásty rok.
    </p>
    <p>
     VYBUBNOVANÁ: Čeľaď i tak neradi meníme, a táto nerada odchádza, keď sa raz dostala do
            našeho panského domu.
    </p>
    <p>
     SAJHA: To veru vec neobyčajná. Rada by som vidieť celú tú trojicu odrazu. Ráčia vaše
            milosti všetkých predvolať.
    </p>
    <p>
     <span class="emphasis">
      <em>
       (Všetci dusia smiech.)
      </em>
     </span>
    </p>
    <p>
     VYBUBNOVANÁ: Nech to nežiadajú, pani sestra. Bratia majú zlé oči. Na koho dvaja
            odrazu pozrú, musí onemocnieť; a na koho všetci traja, umrieť.
    </p>
    <p>
     SAJHA: Dobre teda, že už milosti vaše dávno nepomreli. Mladý pán Gejzík ako sa má?
    </p>
    <p>
     VYBUBNOVANÁ: Môj Gejzík je veliký gazda. Uvádza všetky opravy, ktoré videl za
            hranicami, do nášho obšírneho hospodárstva. Nechodí po návštevách ako druhí mladí páni,
            ani po poľovačkách: lež je vždy okolo robotníkov. Všetok svoj čas venuje gazdovstvu,
            vyjmúc chvíle, ktoré požaduje nábožnosť. Lebo môj Gejzík je nie neznaboh ako terajší
            mladí ľudia napospol. Bibliu alebo Spevník
     <sup>
      [
      <a class="footnote" href="#ftn.id2578526" name="id2578526">
       38
      </a>
      ]
     </sup>
     bráva so sebou i na pole.
    </p>
    <p>
     SAJHA: Tak teda vie i spievať.
    </p>
    <p>
     VYBUBNOVANÁ: Ako kanárik.
    </p>
    <p>
     SAJHA: Veru, teraz neobyčajná vlastnosť. Prosím jednu zanôtiť.
    </p>
    <p>
     GEJZA: Mám nádchu, zachrípnutý som a vôbec nemám teraz chuti do spevu.
     <span class="emphasis">
      <em>
       (Zvrtne sa na päte.)
      </em>
     </span>
    </p>
    <p>
     KOBOZY: I lepšie pristane k vzácnej návšteve priateľský rozhovor než náboženské
            piesne.
    </p>
    <p>
     VYBUBNOVANÁ: Keď sa poberú, potom budú spolu s Ľudmilkou spievať.
    </p>
    <p>
     GEJZA: Jestli prinesie mnoho peňazí, budeme spievať veselú: jestli málo, smutnú až do
            plaču.
    </p>
    <p>
     SAJHA: Škoda, že nemajú v obci kostola a farára svojho náboženstva.
    </p>
    <p>
     VYBUBNOVANÁ: Toľko ako v obci. Do Staškova štvrť hodinky. Zapriahne sa v nedeľu a tam
            sme.
    </p>
    <p>
     SAJHA: Bezpochyby, že i pán farár prichádza častejšie.
    </p>
    <p>
     VYBUBNOVANÁ: Je u nás ako doma.
    </p>
    <p>
     KOBOZY: Vážime si ho, bo je muž učený. Bol i v Nemecku na akadémii.
     <sup>
      [
      <a class="footnote" href="#ftn.id2578615" name="id2578615">
       39
      </a>
      ]
     </sup>
     Ale teraz ho stretlo nešťastie veliké. Shorela mu fara, škola, kostol.
    </p>
    <p>
     SAJHA: Počuli sme o nešťastí. Boli i u nás chlapi zo Staškova po pýtaní. Sama som im
            dala dvadsiatnik,
     <sup>
      [
      <a class="footnote" href="#ftn.id2578638" name="id2578638">
       40
      </a>
      ]
     </sup>
     bo na také veci, buď bohu neponosno, neľutujem. Vaše milosti mu budú, viem,
            všemožne na pomoci. Čo by sme robili po dedinách, keby tých kostolov a farárov nebolo?
            Kostoly naše divadlá, farári jediní rozumní spoločníci.
    </p>
    <p>
     VYBUBNOVANÁ: Robíme, čo môžeme. Len keby už skorej prešly tieto starosti a nákladkov
            plné dni. Neverila by pani sestra, čo nás to už stojí a ešte stáť bude, keď chceme
            synovi nášmu, a dúfam, že ich tiež, zaopatriť čestné postavenie pri stolici. To ma núti
            predložiť pani sestre v dôvernosti i jednu prosbu. Nám už, vyznávam, všetko vychádza;
            ale u vašich milostí groš sa vždycky nájde. Nemyslím na beznáhradné podporovanie
            budúceho zaťa; ale požičaným spôsobom mohli by nás založiť pár sto zlatíkmi.
    </p>
    <p>
     SAJHA: Zo srdca rada, ale nemožno. Jest síce tých pár zlatíkov kadekde po pôžičkách;
            ale pri rukách niet ničoho.
    </p>
    <p>
     VYBUBNOVANÁ: Úroky by sme platili ako ktokoľvek iný.
    </p>
    <p>
     SAJHA: Nemôžem slúžiť, naskrze nemôžem.
    </p>
    <p>
     KOBOZY: To je mrzko od teba, Tereza, donúvať teraz takými vecami pani sestru, keď je
            u nás v hosti.
    </p>
    <p>
     VYBUBNOVANÁ: Máš pravdu. Nech odpustia, pani sestra. Prosím vstúpiť.
    </p>
    <p>
     <span class="emphasis">
      <em>
       (Vybubnovaná, Sajha, Kobozy, Gejza preč do kaštieľa, tento hroziac odzadu
               Sajhe korbáčom.)
      </em>
     </span>
    </p>
    <p>
     OŠUST: Lhárstvo a pokrytectvo nie je naším výlučným umením, Cica.
    </p>
    <p>
     CICA: Ba pánovia sú v tom opravdiví majstri. Koľko slov, toľko lží. Či ozaj dá sa im
            omámiť tá Sajha?
    </p>
    <p>
     OŠUST: Poviem všetko kočišovi. Tu ide.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578737">
        </a>
        Výstup 9.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z vrát Rároch a Chruňo.
      </em>
     </span>
    </p>
    <p>
    </p>
    <p>
     RÁROCH: Ja som ako stromový červík. Napred húsenica, potom bobák
     <sup>
      [
      <a class="footnote" href="#ftn.id2578758" name="id2578758">
       41
      </a>
      ]
     </sup>
     a potom motýľ.
    </p>
    <p>
     OŠUST: Bude za to diškrécia.
    </p>
    <p>
     RÁROCH: Dám ti z nej polovicu.
    </p>
    <p>
     OŠUST: Keď dostaneš dve zauchá, dáš jedno mne.
    </p>
    <p>
     RÁROCH: A oni, Cica, nevzali by druhú?
    </p>
    <p>
     OŠUST: Ona ti sama dá polovicu zo svojej; ba viac ako prijme. Bo keď ju mladý pán
            pobozká raz, ona teba desať razy.
    </p>
    <p>
     CICA: Iďte. Tak ma uštipla tá Vybubnovaná, že mi až zosinavelo rameno.
    </p>
    <p>
     CHRUŇO: To teda naozaj uštipačná pani.
    </p>
    <p>
     RÁROCH: Za každým vajcom, keď mi vydáva v komore, uštipne ma ako rak: „Čo ešte? Boh
            by ťa skáral. Ty zlodej.“
    </p>
    <p>
     OŠUST: A ja už viem, na čo to padne, keď ma mladý pán osloví: „Ošust!“
    </p>
    <p>
     RÁROCH: Na chrbát. Ten každé slovo svoje sprevádza šľahnutím korbáča.
    </p>
    <p>
     CICA: Tu je človek horší od psa.
    </p>
    <p>
     OŠUST: Sto ráz. Mladý pán vždy hovorí, že by svojho Muftu nedal za sto sedliakov.
     <sup>
      [
      <a class="footnote" href="#ftn.id2578836" name="id2578836">
       42
      </a>
      ]
     </sup>
    </p>
    <p>
     RÁROCH: Preto sa i drží čeľaď domu ako záplata starých nohavíc. Tu sa služba ráta na
            dni, dakedy na hodiny. Len ten ošklivý Gacek trvá ako mach na streche. Iný nikto nemôže
            obstáť pri tej Vybubnovanej a jej rozpustilcovi.
    </p>
    <p>
     OŠUST: Veľkomožnom, dodaj. Vybubnovaná hovorieva sedliačkam: „Ty lušta, subaka!
     <sup>
      [
      <a class="footnote" href="#ftn.id2578865" name="id2578865">
       43
      </a>
      ]
     </sup>
     Ty si len sedliaka vykotila; ale môj Gejzík bol už v živote materinskom
            veľkomožný.“
    </p>
    <p>
     CHRUŇO: A prečo ju nazývate Vybubnovanou?
    </p>
    <p>
     CICA: Bo ju vybubnovali.
    </p>
    <p>
     OŠUST: Mestskí páni dali vybubnovať, že kto k nej pôjde slúžiť, aby so žiadnou
            žalobou sa neukázal, bo vedel, kam ide.
    </p>
    <p>
     CHRUŇO: U vás vidím pravú protivu toho, čo v našom dome. Tu krajná márnotratnosť: u
            nás tá najhnusnejšia skrbnosť. Môžete si predstaviť, ako sa vodiť musí, keď Sajha pri
            jednom poddanom
     <sup>
      [
      <a class="footnote" href="#ftn.id2578908" name="id2578908">
       44
      </a>
      ]
     </sup>
     toľké poklady nashromažďovala, že vaše horenos panstvo zlakomilo sa na jej
            dcéru.
    </p>
    <p>
     CICA: A s čeľaďou u vás ako?
    </p>
    <p>
     CHRUŇO: Tu sa čeľaď mení, u nás často žiadnej niet, už pre stravu. Viac sme hladní
            než sýti.
    </p>
    <p>
     RÁROCH: Preto si si hneď pri príchode pýtal jesť a hltal si tak lachvato.
    </p>
    <p>
     CHRUŇO: Na raniny mi nedala ničoho a už včera ma vzala na tenkú stravu. Vyprázdni si
            vraj črevá, pôjdeme na hostinu. To u nás vždy tak, keď dáka cesta nastáva.
    </p>
    <p>
     OŠUST: Či i pán taký?
    </p>
    <p>
     CHRUŇO: Pán musí odložiť pri stole lyžicu, keď Sajha pozrie na neho.
    </p>
    <p>
     OŠUST: Drží ho teda na krátkej svorke.
    </p>
    <p>
     CHRUŇO: Pri odchode zamkla ho do chlieva. Tam musí čušať o hlade do našeho návratu.
    </p>
    <p>
     CICA: I to teda zlá pani. Či i dcéra podala sa na ňu?
    </p>
    <p>
     CHRUŇO: Panička naša je anjel. Trpí s nami, teší nás, hojí dľa možnosti matkou
            zasadené rany.
    </p>
    <p>
     OŠUST: Bude tu blažená, bo hneď nájde i decko. Maňuška Rojkovičovie sa zastrojila,
            keď slyšala, že Sajha má prísť v ohľady mladému pánovi, povrhnúť mu vtedy k nohám koperdaňa.
     <sup>
      [
      <a class="footnote" href="#ftn.id2579002" name="id2579002">
       45
      </a>
      ]
     </sup>
    </p>
    <p>
     <span class="emphasis">
      <em>
       (Neznáma ruka odchýli trochu vráta a položí dnu zaviazaný košík.)
      </em>
     </span>
    </p>
    <p>
     CICA: Tu to máme.
     <span class="emphasis">
      <em>
       (Nazrie do košíka.)
      </em>
     </span>
     Decko je.
    </p>
    <p>
     OŠUST: Urobme krik. Nech vidí Sajha, čo mladému pánovi priniesli.
    </p>
    <p>
     VŠETCI: Decko! Decko! Decko! Psi ho roztrhajú. Decko!
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579046">
        </a>
        Výstup 10.
       </h2>
      </div>
     </div>
    </div>
    <p>
     <span class="emphasis">
      <em>
       Z kaštieľa Kobozy, Vybubnovaná, Sajha, Gejza.
      </em>
     </span>
    </p>
    <p>
    </p>
    <p>
     KOBOZY: Čo za krik tu robíte? Celá Chujava sa sbehne.
    </p>
    <p>
     OŠUST: Nuž, povrhol tu ktosi, čo ľudia najväčšmi milujú i najviac nenávidia.
    </p>
    <p>
     RÁROCH: Čo hľadajú, a keď nájdu, hnevajú sa.
    </p>
    <p>
     VYBUBNOVANÁ: Decko snáď?
    </p>
    <p>
     CICA: Veru dýcha, pani veľkomožná.
    </p>
    <p>
     SAJHA: Ó úbohé neviniatko!
    </p>
    <p>
     KOBOZY: Kto priniesol koperdaňa?
    </p>
    <p>
     CICA: Nevideli sme nikoho. Len sme tu odrazu zočili košík.
    </p>
    <p>
     KOBOZY: Čo to za smelá beštia? Veszett adta.
     <sup>
      [
      <a class="footnote" href="#ftn.id2579106" name="id2579106">
       46
      </a>
      ]
     </sup>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579121">
        </a>
        Výstup 11.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z vrát Kavka.
      </em>
     </span>
    </p>
    <p>
    </p>
    <p>
     KAVKA: Veľkomožné panstvo dostalo nemilý dar. Ja sa ponáhľam vysvetliť tajomstvo.
    </p>
    <p>
     KOBOZY: Vieš teda, kto povrhol na mojom panskom dvore toho koperdaňa.
    </p>
    <p>
     KAVKA: Neznáma akási vojenkyňa.
    </p>
    <p>
     VYBUBNOVANÁ: A prečo si ju nezlapala?
    </p>
    <p>
     KAVKA: Povrhla a utiekla.
    </p>
    <p>
     SAJHA: Bezbožná osoba!
    </p>
    <p>
     KOBOZY: Pošle sa za ňou na všetky strany. Koperdaňa odneste za ten čas do majera.
     <span class="emphasis">
      <em>
       (Cica vezme košík a preč vrátami, za ňou Ošust, Rároch, Chruňo.)
      </em>
     </span>
     My sa vráťme.
    </p>
    <p>
     VYBUBNOVANÁ: Nech sa páči.
     <span class="emphasis">
      <em>
       (Podá Sajhe rameno a preč do kaštieľa s ňou i s
               Kobozym.)
      </em>
     </span>
    </p>
    <p>
     KAVKA: Vy viete, mladý pán, od koho a pre koho ten dar.
    </p>
    <p>
     GEJZA: Viem. Pomohla si mi z blata, čierna Kavka.
     <span class="emphasis">
      <em>
       (Šibne ju
               korbáčom.)
      </em>
     </span>
    </p>
    <p>
     KAVKA: A mám už za to i odmenu.
    </p>
    <p>
     GEJZA: Inakšiu dostaneš, ak odstrániš toho koperdaňa vcele z Chujavy. Skrbný nie som,
            to vieš.
     <span class="emphasis">
      <em>
       (Šibne ju zas a preč do kaštieľa.)
      </em>
     </span>
    </p>
    <p>
     KAVKA: Psie svedomie.
    </p>
    <p>
     <span class="emphasis">
      <em>
       (Preč vrátami, opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507357" name="ftn.id2507357">
        10
       </a>
       ]
      </sup>
      <span class="emphasis">
       <em>
        všetkých päť deklinácií
       </em>
      </span>
      (lat.), skloňovaní
     </p>
    </div>
    <div class="footnote">
     <p>
      <sup>
       [
       <a class="para" href="#id2507372" name="ftn.id2507372">
        11
       </a>
       ]
      </sup>
      <span class="emphasis">
       <em>
        Planým patvaristom
       </em>
      </span>
      (lat.), tak sa volali v Uhorsku do r.
                  1848 skončení právnici, ktorí boli na povinnej praxi u niektorého advokáta. (To
                  isté, čo neskorší advokátski koncipienti.)
     </p>
    </div>
    <div class="footnote">
     <p>
      <sup>
       [
       <a class="para" href="#id2507397" name="ftn.id2507397">
        12
       </a>
       ]
      </sup>
      <span class="emphasis">
       <em>
        Bol by si alegoval v Pešti
       </em>
      </span>
      (lat.), prednášal na súde v
                  niektorej spornej veci.
     </p>
    </div>
    <div class="footnote">
     <p>
      <sup>
       [
       <a class="para" href="#id2507414" name="ftn.id2507414">
        13
       </a>
       ]
      </sup>
      <span class="emphasis">
       <em>
        Bol by som konvinkoval
       </em>
      </span>
      (lat.), spolupremáhal (na strane
                  Satana, s ktorým bojoval archanjel Michal).
     </p>
    </div>
    <div class="footnote">
     <p>
      <sup>
       [
       <a class="para" href="#id2504839" name="ftn.id2504839">
        14
       </a>
       ]
      </sup>
      <span class="emphasis">
       <em>
        Na hodnosť županskú
       </em>
      </span>
      , náčelníka stolice. Niekde to bola i
                  dedičná hodnosť v jednej rodine.
     </p>
    </div>
    <div class="footnote">
     <p>
      <sup>
       [
       <a class="para" href="#id2504862" name="ftn.id2504862">
        15
       </a>
       ]
      </sup>
      <span class="emphasis">
       <em>
        Ukázal som rektorovi celú hrsť tvrdých toliarov.
       </em>
      </span>
      Lat.
                  rektor znamená riaditeľa (tu aspoň gymnázia, ak nie akadémie = vysokej školy).
                  Tvrdý toliar bol názov hrubej striebornej mince, majúcej hodnotu 2 zl. 10 gr.
                  rakúskeho čísla.
     </p>
    </div>
    <div class="footnote">
     <p>
      <sup>
       [
       <a class="para" href="#id2504900" name="ftn.id2504900">
        16
       </a>
       ]
      </sup>
      <span class="emphasis">
       <em>
        farári, rechtori a kasnári
       </em>
      </span>
      (nem.-maď.), hospodárski
                  úradníci, správcovia
     </p>
    </div>
    <div class="footnote">
     <p>
      <sup>
       [
       <a class="para" href="#id2504952" name="ftn.id2504952">
        17
       </a>
       ]
      </sup>
      <span class="emphasis">
       <em>
        Schodil celú zem filozofov
       </em>
      </span>
      , táto zmienka je len na to, aby
                  „páni bratia“ ukázali svoje ohromné nevedomosti.
     </p>
    </div>
    <div class="footnote">
     <p>
      <sup>
       [
       <a class="para" href="#id2505011" name="ftn.id2505011">
        18
       </a>
       ]
      </sup>
      <span class="emphasis">
       <em>
        Z nemoce, ktorá je tam doma
       </em>
      </span>
      , zo syfilisu (nazývaného i
                  „francuhy“ podľa mena Francúzov).
     </p>
    </div>
    <div class="footnote">
     <p>
      <sup>
       [
       <a class="para" href="#id2505114" name="ftn.id2505114">
        19
       </a>
       ]
      </sup>
      <span class="emphasis">
       <em>
        Pán Jablonkay platí svojim i v hotových
       </em>
      </span>
      , rozumej
                  peniazoch. Názorne predstavené, ako sa získavala „dôvera“ hlasujúcich
                  zemanov.
     </p>
    </div>
    <div class="footnote">
     <p>
      <sup>
       [
       <a class="para" href="#id2505151" name="ftn.id2505151">
        20
       </a>
       ]
      </sup>
      <span class="emphasis">
       <em>
        Po obnove úradských
       </em>
      </span>
      , po voľbe. (Obnova je tu doslovný
                  preklad latinského výrazu restauratio. Ztade i reštaurácia, spopularizovaná známym
                  dielom Jána Kalinčiaka.)
     </p>
    </div>
    <div class="footnote">
     <p>
      <sup>
       [
       <a class="para" href="#id2505182" name="ftn.id2505182">
        21
       </a>
       ]
      </sup>
      <span class="emphasis">
       <em>
        Jablonkay chce urodzené zemianstvo dani podvrhnúť.
       </em>
      </span>
      Kobozy
                  hovorí podľa pravdy, totiž v tom smysle, že podobný smer skutočne bol u jednej
                  (pravda, nie veľkej) čiastky uhorského zemianstva pred rokom 1848. Boli to ľudia,
                  ktorí videli, že zemianstvo nemôže zostať i naďalej neplatiacim živlom v krajine,
                  preto chceli, aby sa zemianstvo samo podrobilo daňovaniu. Väčšina však zostala pri
                  dovtedajšom spôsobe, aby totiž všetky verejné ťarchy znášal iba poddaný
                  ľud.
     </p>
    </div>
    <div class="footnote">
     <p>
      <sup>
       [
       <a class="para" href="#id2505369" name="ftn.id2505369">
        22
       </a>
       ]
      </sup>
      <span class="emphasis">
       <em>
        Jestli sa mu dá do zálohu lúka na záhumní.
       </em>
      </span>
      Zemiansku
                  nehnuteľnosť (následkom zákonných ustanovení o dedovizni, aviticite) nebolo možno
                  v Uhorsku predať, ale iba dať do zálohu, čiže odovzdať do záložnej držby. Bol to
                  dočasný prevod nehnuteľnosti z majiteľa-dlžníka na veriteľa-požičiavateľa peňazí.
                  Kým sa založená nehnuteľnosť nevymenila (vrátením požičanej sumy veriteľovi),
                  veriteľ s ňou nakladal ako so svojou.
     </p>
    </div>
    <div class="footnote">
     <p>
      <sup>
       [
       <a class="para" href="#id2505475" name="ftn.id2505475">
        23
       </a>
       ]
      </sup>
      <span class="emphasis">
       <em>
        Nájdem spôsob, že všetko nechá u mňa
       </em>
      </span>
      , totiž obžaluje ho z
                  niečoho takým zručným spôsobom, že zemianska triedna justícia dá jemu za pravdu a
                  nie Gackovi.
     </p>
    </div>
    <div class="footnote">
     <p>
      <sup>
       [
       <a class="para" href="#id2505583" name="ftn.id2505583">
        24
       </a>
       ]
      </sup>
      <span class="emphasis">
       <em>
        Nemáš ani na tom rébachu dosť
       </em>
      </span>
      (hebr.), osohu,
                  zisku.
     </p>
    </div>
    <div class="footnote">
     <p>
      <sup>
       [
       <a class="para" href="#id2505661" name="ftn.id2505661">
        25
       </a>
       ]
      </sup>
      <span class="emphasis">
       <em>
        Má tiež hlas pri voľbe
       </em>
      </span>
      , zrejme preto, lebo tiež bol
                  zeman.
     </p>
    </div>
    <div class="footnote">
     <p>
      <sup>
       [
       <a class="para" href="#id2505734" name="ftn.id2505734">
        26
       </a>
       ]
      </sup>
      <span class="emphasis">
       <em>
        Včera som držal konvent
       </em>
      </span>
      (lat.), shromaždenie miestneho
                  cirkevného sboru. Tam sa rozhodovalo o všetkých sborových veciach. Z tejto zmienky
                  a z Kobozyho prudkého reagovania na zprávu o konvente vidno, že Kobozy bol
                  evanjelik.
     </p>
    </div>
    <div class="footnote">
     <p>
      <sup>
       [
       <a class="para" href="#id2505756" name="ftn.id2505756">
        27
       </a>
       ]
      </sup>
      <span class="emphasis">
       <em>
        Konvent bez inšpektora?
       </em>
      </span>
      (lat.), bez sborového dozorcu. Bol
                  to svetský funkcionár, povolaný spolu s miestnym farárom viesť sbor,
                  spolupredsedať s farárom na sborových konventoch, zastupovať sbor navonok a
                  podobne. Pred r. 1848 boli dozorcami zpravidla zemani.
     </p>
    </div>
    <div class="footnote">
     <p>
      <sup>
       [
       <a class="para" href="#id2505814" name="ftn.id2505814">
        28
       </a>
       ]
      </sup>
      Vlastná skúsenosť. Preto dúfam, že ma nikto nebude viniť z úmyslu vysmiať v
                  tejto scéne ev. duchovenstvo.
     </p>
    </div>
    <div class="footnote">
     <p>
      <sup>
       [
       <a class="para" href="#id2505848" name="ftn.id2505848">
        29
       </a>
       ]
      </sup>
      <span class="emphasis">
       <em>
        panské zvony trubirohy
       </em>
      </span>
      , lovecké rohy
     </p>
    </div>
    <div class="footnote">
     <p>
      <sup>
       [
       <a class="para" href="#id2505867" name="ftn.id2505867">
        30
       </a>
       ]
      </sup>
      <span class="emphasis">
       <em>
        Mňa núti nastúpiť cestu práva
       </em>
      </span>
      , sporu, žalovať Kobozyho pre
                  zadržovanie cirkevného majetku.
     </p>
    </div>
    <div class="footnote">
     <p>
      <sup>
       [
       <a class="para" href="#id2505925" name="ftn.id2505925">
        31
       </a>
       ]
      </sup>
      <span class="emphasis">
       <em>
        Poznať, že si zo starého zákona
       </em>
      </span>
      , zo starého sveta.
     </p>
    </div>
    <div class="footnote">
     <p>
      <sup>
       [
       <a class="para" href="#id2578040" name="ftn.id2578040">
        32
       </a>
       ]
      </sup>
      <span class="emphasis">
       <em>
        Vyfintená parížskou mašamódkou
       </em>
      </span>
      , modistkou, klobúčničkou.
                  Je to, pravda, číry výsmech zo skúpej Sajhy.
     </p>
    </div>
    <div class="footnote">
     <p>
      <sup>
       [
       <a class="para" href="#id2578063" name="ftn.id2578063">
        33
       </a>
       ]
      </sup>
      <span class="emphasis">
       <em>
        Kľučiara
       </em>
      </span>
      , kľúčnika, majúceho na starosti zásoby potravín
                  vo väčšom panskom dome.
     </p>
    </div>
    <div class="footnote">
     <p>
      <sup>
       [
       <a class="para" href="#id2578099" name="ftn.id2578099">
        34
       </a>
       ]
      </sup>
      <span class="emphasis">
       <em>
        Uhodiť jej bigotnému vkusu
       </em>
      </span>
      (franc),
                  pobožnostkárskemu.
     </p>
    </div>
    <div class="footnote">
     <p>
      <sup>
       [
       <a class="para" href="#id2578257" name="ftn.id2578257">
        35
       </a>
       ]
      </sup>
      <span class="emphasis">
       <em>
        Ty, foršner, nakáž… lovásom… a išpánovi…
       </em>
      </span>
      Prvé slovo je z
                  nemčiny, ostatné dve slová sú maďarské. Gacek mal predstavovať lesníka, po ktorom
                  pán vydáva rozkazy koniarom a šafárovi.
     </p>
    </div>
    <div class="footnote">
     <p>
      <sup>
       [
       <a class="para" href="#id2578350" name="ftn.id2578350">
        36
       </a>
       ]
      </sup>
      <span class="emphasis">
       <em>
        Na, lušta!
       </em>
      </span>
      (maď.), lenivina.
     </p>
    </div>
    <div class="footnote">
     <p>
      <sup>
       [
       <a class="para" href="#id2578420" name="ftn.id2578420">
        37
       </a>
       ]
      </sup>
      <span class="emphasis">
       <em>
        Stolník nech nahotuje
       </em>
      </span>
      , prichystá. Stolník mal na starosti
                  stolovanie, hodovanie.
     </p>
    </div>
    <div class="footnote">
     <p>
      <sup>
       [
       <a class="para" href="#id2578526" name="ftn.id2578526">
        38
       </a>
       ]
      </sup>
      <span class="emphasis">
       <em>
        Bibliu alebo Spevník
       </em>
      </span>
      , rozumie sa Zpěvník evanjelický,
                  zavedený r. 1842, aby nahradil starší Tranoscius (Kancionál, pôvodné meno Cithara
                  Sanctorum).
     </p>
    </div>
    <div class="footnote">
     <p>
      <sup>
       [
       <a class="para" href="#id2578615" name="ftn.id2578615">
        39
       </a>
       ]
      </sup>
      <span class="emphasis">
       <em>
        Bol i v Nemecku na akadémii
       </em>
      </span>
      , vysokej škole. (Záborský bol
                  tiež tam, na univerzite v Halle.)
     </p>
    </div>
    <div class="footnote">
     <p>
      <sup>
       [
       <a class="para" href="#id2578638" name="ftn.id2578638">
        40
       </a>
       ]
      </sup>
      <span class="emphasis">
       <em>
        Sama som im dala dvadsiatnik
       </em>
      </span>
      , striebornú mincu
                  dvadsaťkrajciarovú. Bola to tretina vtedajšej zlatky.
     </p>
    </div>
    <div class="footnote">
     <p>
      <sup>
       [
       <a class="para" href="#id2578758" name="ftn.id2578758">
        41
       </a>
       ]
      </sup>
      <span class="emphasis">
       <em>
        potom bobák
       </em>
      </span>
      , kukla
     </p>
    </div>
    <div class="footnote">
     <p>
      <sup>
       [
       <a class="para" href="#id2578836" name="ftn.id2578836">
        42
       </a>
       ]
      </sup>
      <span class="emphasis">
       <em>
        Že by svojho Muftu nedal za sto sedliakov.
       </em>
      </span>
      Mufto je meno
                  psa (z arabského mufti = hlavný kňaz).
     </p>
    </div>
    <div class="footnote">
     <p>
      <sup>
       [
       <a class="para" href="#id2578865" name="ftn.id2578865">
        43
       </a>
       ]
      </sup>
      <span class="emphasis">
       <em>
        Ty lušta, subaka!
       </em>
      </span>
      Lušta je maď. (lenivina), subaka je rus.
                  sobaka (pes).
     </p>
    </div>
    <div class="footnote">
     <p>
      <sup>
       [
       <a class="para" href="#id2578908" name="ftn.id2578908">
        44
       </a>
       ]
      </sup>
      <span class="emphasis">
       <em>
        Pri jednom poddanom.
       </em>
      </span>
      Pred r. 1848 mohla niektorá poddanská
                  obec patriť i viacerým zemským pánom. Sajha bola tiež taká spoluvlastníčka (volali
                  to po latinsky komposesorát), aj keď s veľmi malou čiastkou, keďže mala iba
                  jediného poddaného. V Záborského rodisku a vôbec v rodnom jeho Turci, kde boly
                  celé dediny zemianske, mnohí zemani nemali ani jediného poddaného.
     </p>
    </div>
    <div class="footnote">
     <p>
      <sup>
       [
       <a class="para" href="#id2579002" name="ftn.id2579002">
        45
       </a>
       ]
      </sup>
      <span class="emphasis">
       <em>
        Povrhnúť mu… koperdana
       </em>
      </span>
      , nemanželské decko.
     </p>
    </div>
    <div class="footnote">
     <p>
      <sup>
       [
       <a class="para" href="#id2579106" name="ftn.id2579106">
        46
       </a>
       ]
      </sup>
      <span class="emphasis">
       <em>
        Veszett adta!
       </em>
      </span>
      (maď.), skazu vzala.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579237">
       </a>
       Dejstvo druhé
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2579257">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2579537">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2579616">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2579830">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2580096">
        Výstup 5.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: svetlica v dome Chreňovského na Hahure.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579257">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Pri vyhrnutí opony Ľudmila číta v popredí knižku, obrátená k divákom, v úzadí
               stojí nezbadane Jablonkay.
      </em>
     </span>
    </p>
    <p>
    </p>
    <p>
     ĽUDMILA
     <span class="emphasis">
      <em>
       (zatvorí knižku):
      </em>
     </span>
     Darmo sa teraz namáham. Oči v knižke,
            myseľ na Chujave, kde matka trhuje o mňa. Zapudila šľachetnú dušu. Pošla bez môjho
            vedomia a vôle vyjednávať s rozpustilcom, ktorý nehľadá mňa, lež hľadá peniaze. Čítam to
            z jeho tváre, rečí a celého sebadržania. Čo skrbná Chreňovská nashromažďovala, to chcú
            márnotratníci rozfúkať. Ja nešťastná! Otec slabší ako decko; matka hľadí len na zadĺžené
            majetky.
     <span class="emphasis">
      <em>
       (Obzrie sa a trhne.)
      </em>
     </span>
     Hih, Jablonkay! Aká v svete náhoda
            priviedla ťa neočakávane?
    </p>
    <p>
     JABLONKAY
     <span class="emphasis">
      <em>
       (zdvihne prst):
      </em>
     </span>
     Ticho, Ľudmila. Prekročil som prah mne
            zapovedaný.
    </p>
    <p>
     ĽUDMILA: Bez ostýchania. Bezpeční sme. Ako si mám vysvetliť tvoju prítomnosť?
    </p>
    <p>
     JABLONKAY: Ako túžbu vidieť ťa ešte raz.
    </p>
    <p>
     ĽUDMILA: To veliká obeť. Matka ťa väčšmi obrazila, než bych sa bola mohla nazdať, že
            ešte dakedy na mňa pomyslíš.
    </p>
    <p>
     JABLONKAY: Matku omlúva jej známa slabosť; ale tvoje šľachetné srdce neprestalo nikdy
            náležať mne.
    </p>
    <p>
     ĽUDMILA: Ako si dostriehol príhodnú chvíľu?
    </p>
    <p>
     JABLONKAY: Matka do Chujavy, ja do Hahury.
    </p>
    <p>
     ĽUDMILA: Mne konečne nechcela povedať, kam ide.
    </p>
    <p>
     JABLONKAY: Bez tvojho vedomia chcela dohovoriť svadbu s Gejzom.
    </p>
    <p>
     ĽUDMILA: Tú svadbu predíde pohreb. Príď potom skropiť jednou slzou osamelú moju
            mohylu.
    </p>
    <p>
     JABLONKAY: Tak zúfale, Ľudmila?
    </p>
    <p>
     ĽUDMILA: Ty chápeš moju zúfalosť.
    </p>
    <p>
     JABLONKAY: Poď teda so mnou. Dáme sa rýchle sosobášiť pri dišpenzácii,
     <sup>
      [
      <a class="footnote" href="#ftn.id2579369" name="id2579369">
       47
      </a>
      ]
     </sup>
     ktorú som už obstaral.
    </p>
    <p>
     ĽUDMILA: Ach! Mám utiecť ukradomky z domu, bez požehnania rodičovského?
    </p>
    <p>
     JABLONKAY: To, alebo násilný sobáš s Gejzom.
    </p>
    <p>
     ĽUDMILA: Matka ale je tvrdého srdca. Nedúfaj, že by sa dakedy udobrila.
    </p>
    <p>
     JABLONKAY: Pričiním sa síce o to, keď vzrušené jej náruživosti čas ochladí; lež
            nečiním predsavzatie svoje od úspechu v tom odvislým. Mám všetko, čo z domu tohoto
            čakám, keď odvediem teba.
    </p>
    <p>
     ĽUDMILA: Keď tak, teda sverujem svoju česť i všetku budúcnosť veľkomyseľnosti tvojej.
    </p>
    <p>
     JABLONKAY: Kde otec?
    </p>
    <p>
     ĽUDMILA: Stydím sa povedať ti to! ale pred tebou už nič nechcem zatajiť. Matka
            zriedka odíde z domu beztoho, žeby otca nezatvorila. Dnes ho zamkla do chlieva. Lebo sa
            doznala, že ho vypúšťame a len pred jej návratom zatvárame.
    </p>
    <p>
     JABLONKAY: Známo to už vôbec. Podivná slabosť muža.
    </p>
    <p>
     ĽUDMILA: To ma najväčšmi kormúti v dome rodičovskom.
     <span class="emphasis">
      <em>
       (Za stenami žalobný
               hlas Chreňovského: „Ľudmilka, decko moje!“)
      </em>
     </span>
     Tu som, pán otec. Čo
            rozkážete?
     <span class="emphasis">
      <em>
       (Hlas za stenou: „Podaj mi kúsok chleba a trochu vody.“)
      </em>
     </span>
     Hneď, pán otec, hneď cez okno.
    </p>
    <p>
     JABLONKAY: Podaj mu vína. Tu peniaze. Lebo viem, že doma kvapky nemáte a že
            krajciarom nevládneš.
     <span class="emphasis">
      <em>
       (Dáva jej peniaze, Ľudmila sa zdráha prijať.)
      </em>
     </span>
    </p>
    <p>
     ĽUDMILA: Hanbím sa, bo to podobá sa na almužnu.
    </p>
    <p>
     JABLONKAY: Odoprieš potrebného občerstvenia otcovi z hrdosti?
    </p>
    <p>
     ĽUDMILA: Nie, ale učiním, čo činievam obyčajne. Pošlem svoje šaty do zálohu. Ty za
            ten čas napíš mojím menom materi list.
    </p>
    <p>
     JABLONKAY: A čo písať?
    </p>
    <p>
     ĽUDMILA: Za svoje prijímam, čo napíšeš.
    </p>
    <p>
     JABLONKAY: A ty si zaviaž najpotrebnejšie šaty. Vozík čaká za záhradou.
     <span class="emphasis">
      <em>
       (Ľudmila preč.)
      </em>
     </span>
     Ó anjelská Ľudmila. Tichý jej mrav a
            ušľachtilosť srdca plenia neodolateľne.
     <sup>
      [
      <a class="footnote" href="#ftn.id2579498" name="id2579498">
       48
      </a>
      ]
     </sup>
     Pozoroval som ju pri rozličných príležitostiach a nič závadného som pri nej
            nezbadal. Nikdy som ani len pichľavý žart z jej úst neslyšal. Hneď pri prvom stretnutí
            keď navrátila sa rozvinutá z výchovy, šeplo mi srdce: Túto!
     <span class="emphasis">
      <em>
       (Sadne k stolíku,
               chvíľku píše, Ľudmila sa navráti s uzlíkom.)
      </em>
     </span>
    </p>
    <p>
     ĽUDMILA: Som hotová so svojím šatstvom.
    </p>
    <p>
     JABLONKAY: A ja s listom. Poďme, aby neprišla prekážka.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579537">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Vlha.
      </em>
     </span>
    </p>
    <p>
    </p>
    <p>
     ĽUDMILA: Kľúče, Vlha, oddáš panej, keď sa navráti, a šaty tieto prijmi odo mňa na
            pamiatku.
     <span class="emphasis">
      <em>
       (Oddá jej šaty.)
      </em>
     </span>
    </p>
    <p>
     VLHA: A ďalekože, panička?
    </p>
    <p>
     ĽUDMILA: Nespytuj sa. I panej povieš, že nevieš, kam som odišla.
    </p>
    <p>
     JABLONKAY: O mne sa nezmieniš, rozumieš?
     <span class="emphasis">
      <em>
       (Dá jej hrsť peňazí.)
      </em>
     </span>
    </p>
    <p>
     VLHA: Mlčať nie je hriech, a čo poviem, bude pravda.
    </p>
    <p>
     ĽUDMILA: Víno prinesieš a podáš pánovi. Zdrava! Ty vidíš, môj bože, že neruším
            ošemetne detinskú poslušnosť.
    </p>
    <p>
     <span class="emphasis">
      <em>
       (Ľudmila a Jablonkay preč.)
      </em>
     </span>
    </p>
    <p>
     VLHA: Tuším, čo vo veci. Uteká zo Sodomy. Teraz tu už žiadna čeľaď neobstojí. Ach,
            keby len aspoň ten pán bol na slobode! Zvečerieva sa. Sama tu zahyniem od strachu,
            jestli by snáď pani neprišla na noc domov. Bojím sa velikého nešťastia. Ten Jano uskočil
            s vyhrožovaním, že dom tento podpáli, hoc hneď bude obesený. A keď sa vráti Sajha a
            nenájde paničku doma, budeže to za búrka!
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579616">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       K predošlej Chruňo.
      </em>
     </span>
    </p>
    <p>
    </p>
    <p>
     VLHA: Spomínam búrku a ona tu. Ale ako sa stalo, že ty, Chruňo, ideš prvý? Kde pani?
    </p>
    <p>
     CHRUŇO: Hahaha! Smej sa, Vlha. Hahaha!
    </p>
    <p>
     VLHA: Nejde mi do smiechu.
    </p>
    <p>
     CHRUŇO: Ale ti pôjde. Hahaha! Slúchaj. Naša Sajha chce obyčajne jedným tľapnutím dve
            muchy rozdláviť. Tak i teraz. Zosadla v poli a mne kázala hodiť do koča dakoľko snopov
            hrachu, aby sme vraj nešli naprázdno. Hahaha! Na koči boly dva košíky, čo jej v Chujave
            darovali, jeden s pečivom, druhý so sladkým víncom. Tieto vzala ona, aby som ja
            nepokváril. Hahaha! Tak ti prišla v plnej paráde k potoku, tečúcemu cez dedinu. Lavice
            na ňom, ako vieš, niet žiadnej. Vyvolá ti teda toho svojho jediného poddaného, Mitru.
     <sup>
      [
      <a class="footnote" href="#ftn.id2579659" name="id2579659">
       49
      </a>
      ]
     </sup>
    </p>
    <p>
     VLHA: Svoju obyčajnú ekvipáž cez potok.
    </p>
    <p>
     CHRUŇO: Tak. A káže mu kvoknúť, aby ju vzal na chrbát ako decko hajty.
     <sup>
      [
      <a class="footnote" href="#ftn.id2579680" name="id2579680">
       50
      </a>
      ]
     </sup>
     Hahaha!
    </p>
    <p>
     VLHA: A Mitra sa vzpieral a pani ho ubila. To chceš povedať.
    </p>
    <p>
     CHRUŇO: Čakaj len, nech ti všetko zaradom rozpoviem. Hahaha! Na volanie ti vybehne i
            Mitraňa, dobrá, ako vieš, jazyčnica. Môj muž nie kôň, natriasala sa, aby vás na svojom
            starom chrbte nosil, a to zadarmo. Dajte si lavicu zrobiť, keď ste pani a máte les.
    </p>
    <p>
     VLHA: Veď je veru i pravda.
    </p>
    <p>
     CHRUŇO: Čakaj len, nech ti všetko zaradom rozpoviem. Hahaha! Sajha sa dá nahovárať
            Mitru, potom hroziť a zlorečiť a jazyčnica Mitraňa jak podskakuje, tak podskakuje a
            tlčie si päsťou do dlane: „Môj muž nie kôň, môj muž nie váš kôň!“ Hahaha!
    </p>
    <p>
     VLHA: Tú komédiu bych rada bola vidieť.
    </p>
    <p>
     CHRUŇO: Čakaj len, nech ti všetko zaradom rozpoviem. Hahaha! Starý Mitra už chcel
            odísť, lebo sa zaprisahal, že ropuchu viac na svojich pleciach neponesie. Ale Sajha
            trafila mu na žilu. Čakaj, kujon, riekla, vydávam dcéru za slúžneho.
    </p>
    <p>
     VLHA: To tuším účinkovalo.
    </p>
    <p>
     CHRUŇO: Čakaj len, nech ti všetko zaradom rozpoviem. Jazyčnica zamĺkla, Mitra kvokol,
            ako obyčajne, a stará ropucha vyliezla mu na chrbát aj s dvoma košíkmi v rukách.
    </p>
    <p>
     VLHA: Keby ju tak dakto bol odmaľoval.
    </p>
    <p>
     CHRUŇO: Čakaj len, nech ti všetko zaradom rozpoviem. Môj Mitra sa brodí s bremenom po
            vode, až prišiel do najhlbšej. Vtedy bác horeznačky, tak, že privalil Sajhu ako kladu.
            Jaj, vraj, ako sa mi noha pošmykla. Hahaha!
    </p>
    <p>
     VLHA: Chichichi! Tak jej treba.
    </p>
    <p>
     CHRUŇO: Keď vyšla, cedila sa voda z nej, ako čo by si snop konopí z vody vytiahla.
    </p>
    <p>
     VLHA: Chichichi! A taká ide domov.
    </p>
    <p>
     CHRUŇO: Nie. Mitraňa jej pobehla po šaty, strhla suché z plota, a Sajha sa
            preobliekla u nej. Hahaha!
    </p>
    <p>
     VLHA: A či košíky ochránila?
    </p>
    <p>
     CHRUŇO: Tie striehla väčšmi než svoju dušu. Slyším jej hlas na dvore. Väzňa vypustila
            z chlieva. Idem, aby ma tu nenašla.
     <span class="emphasis">
      <em>
       (Preč.)
      </em>
     </span>
    </p>
    <p>
     VLHA: Teraz bude vojna. Mňa upečie, uvarí a zje.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579830">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       K Vlhe Sajha, bez plášťa, so servítkou na hlave, a Chreňovský, muž starý, kydavý,
       <sup>
        [
        <a class="footnote" href="#ftn.id2579843" name="id2579843">
         51
        </a>
        ]
       </sup>
       chudobne oblečený.
      </em>
     </span>
    </p>
    <p>
    </p>
    <p>
     SAJHA: Koza v záhrade. Panička kde?
    </p>
    <p>
     VLHA: Pošli kamsi. Tu kľúče.
    </p>
    <p>
     SAJHA: Pekné gazdovstvo! Odísť a zanechať dom a kľúče na slúžku.
    </p>
    <p>
     VLHA: Na mňa môžu. Nikdy ešte ničoho neukradlach.
     <sup>
      [
      <a class="footnote" href="#ftn.id2579878" name="id2579878">
       52
      </a>
      ]
     </sup>
     Rozkážu rozložiť ohňa?
    </p>
    <p>
     SAJHA: Načo? Tebe dám cmaru s chlebom, Chruňo ničoho nepotrebuje. Bol na hostine.
    </p>
    <p>
     <span class="emphasis">
      <em>
       (Vlha preč.)
      </em>
     </span>
    </p>
    <p>
     CHREŇOVSKÝ: Povedz už, ako si chodila?
    </p>
    <p>
     SAJHA: Do Chujavy na koči, nazpät peši, zčiastky i na Mitrovom chrbte. Boh by ho
            skáral. Zvalil sa ošklivec na mňa uprostred potoka; dobre že ma nezatopil.
    </p>
    <p>
     CHREŇOVSKÝ: Bodajže by ho!
    </p>
    <p>
     SAJHA: Boh požehnal, či tak? Bol by si rád, keby som pošla dolu vodou. Chcel by si sa
            dožiť ešte svadby.
    </p>
    <p>
     CHREŇOVSKÝ: Počínaš byť vtipnou. To nie tvoja obyčaj. Snáď že si si trochu vínka
            frcla. Ako ťa tam prijali?
    </p>
    <p>
     SAJHA: Ako ľudia, ktorí sa domnievajú klamať, keď sami bývajú oklamaní.
    </p>
    <p>
     CHREŇOVSKÝ: Boli ti vďační?
    </p>
    <p>
     SAJHA: Ako pes, keď vidí cudzieho človeka chlieb jesť. Zpredku krúti chvostom a
            odzadku breše.
    </p>
    <p>
     CHREŇOVSKÝ: Zbadala si dačo?
    </p>
    <p>
     SAJHA: Viac ako chceli a myslia.
    </p>
    <p>
     CHREŇOVSKÝ: Imanie ich ako stojí?
    </p>
    <p>
     SAJHA: Ako voda na riečici.
    </p>
    <p>
     CHREŇOVSKÝ: Ako gazdujú?
    </p>
    <p>
     SAJHA: Panštia sa za cudzie peniaze. Aby jednu dieru zaplátali, dve nové robia.
            Skvost na ulici, dlžoby v truhlici.
    </p>
    <p>
     CHREŇOVSKÝ: Mladý ako sa ti ľúbi?
    </p>
    <p>
     SAJHA: Ako parochňa na lysej hlave, cudzie zuby v ústach, líčidlo na starej tvári,
            prázdny mech a klas bez zrna.
    </p>
    <p>
     CHREŇOVSKÝ: Nenazdávali sa, že majú tak ostrú pozorovateľku v dome.
    </p>
    <p>
     SAJHA: Chytrosť veľkopanská myslela, že je sama doma, keď chytrosť sprostácka
            špehovala na jej tajomstvá.
    </p>
    <p>
     CHREŇOVSKÝ: Zo svadby teda nič.
    </p>
    <p>
     SAJHA: Je dohovorená. Ale musíme pánu zaťovi dvojiť, keď on nám bude tykať. Lebo čo
            rodičia, to i my. Musíme kráčať za svetom, ktorý nás už ďaleko nechal za sebou.
    </p>
    <p>
     CHREŇOVSKÝ: A vcele sa už čím hore, tým dolu obrátil. Ako sa ale srovnáva odhodlanie
            tvoje so skúsenosťou?
    </p>
    <p>
     SAJHA: Tak, že oni chcú Sajhu použiť k svojim zámerom, Sajha ich.
    </p>
    <p>
     CHREŇOVSKÝ: Chceš jediné dieťa odčachrovať? vydať v korisť rozpustilcovi?
    </p>
    <p>
     SAJHA: Jestli dcéra tak bude vedieť panovať nad mužom ako matka, naučí ho tomu, čo
            najmenej zná, modlitbe.
    </p>
    <p>
     CHREŇOVSKÝ: To nie každý ty a nie každý ja, čo i najkrajnejšie veci trpím pre pokoj.
            Ten posmešník hľadá peniaze.
    </p>
    <p>
     SAJHA: A ja jeho dedičstvo. Pekné to panstvo, starý a on, jediný synak. Jemu nedám
            haliera, ale povymieňam statky a podržím sama.
     <sup>
      [
      <a class="footnote" href="#ftn.id2580065" name="id2580065">
       53
      </a>
      ]
     </sup>
     Budem ho potom na krátkej svorke vodiť.
    </p>
    <p>
     CHREŇOVSKÝ: Urob, ako chceš. Ale ja predvidím, že naša útla Ľudmila viac poje pritom
            sĺz než chleba.
    </p>
    <p>
     SAJHA: Spoľahni sa v tom na mňa.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580096">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Moser s poklonami.
      </em>
     </span>
    </p>
    <p>
    </p>
    <p>
     MOSER: Padám do nog,
     <sup>
      [
      <a class="footnote" href="#ftn.id2580115" name="id2580115">
       54
      </a>
      ]
     </sup>
     wielmoźne państwo.
    </p>
    <p>
     SAJHA: Čo chceš, žide? Nemám iného na predaj ako jedného vola, ktorý sa ale bez rohov
            narodil, ťahať nevie a na mäso je priplaný.
    </p>
    <p>
     CHREŇOVSKÝ: Tak rozpustile vtipnou som ťa ešte nevidel. Či nebudeš plakať? Smiech
            pred plačom chodieva.
    </p>
    <p>
     MOSER: Slyszę, že wielmoźne państvo chowa doroslą kobietę,
     <sup>
      [
      <a class="footnote" href="#ftn.id2580150" name="id2580150">
       55
      </a>
      ]
     </sup>
     a ja mam coś dla kobiet stosownego.
     <span class="emphasis">
      <em>
       (Vytiahne perly.)
      </em>
     </span>
    </p>
    <p>
     SAJHA: Ako to ceníš?
    </p>
    <p>
     MOSER: Pięć tysięcy złotych srebrom.
    </p>
    <p>
     SAJHA
     <span class="emphasis">
      <em>
       (tlieskne.):
      </em>
     </span>
     Päťtisíc zlatých striebra! Ty mi môj! To cena
            jedného majetku.
    </p>
    <p>
     MOSER: A gdybym niebył učiśniony, niedal bym ich za dziesięč tysięcy. Proszę
            oglądnąć. To są perly bardzo rzadkie, niezwyczajnej wielkosči. Každa warta by najmniej
            sto złotych. Tylko wielka nędza a zly stosunek przyczyna, iž klenot ten v poł darmo
            przedawam. Jestem bankrotowany fabrikant z Krakowa. To jedno zachowałem.
     <sup>
      [
      <a class="footnote" href="#ftn.id2580201" name="id2580201">
       56
      </a>
      ]
     </sup>
    </p>
    <p>
     SAJHA: Ale päťtisíc zlatých! Tisíc dám.
    </p>
    <p>
     MOSER: Niemogę, wielmoźna. Lecz wieś, pani, co? Mam bogatego brata v Peszcie.
            Zostawię więc za tysiąc złotych w zastawie do powrotu pieniądzy. Kontrakt się napiszę na
            tysiąc dwiescie, požiczkę.
     <sup>
      [
      <a class="footnote" href="#ftn.id2580237" name="id2580237">
       57
      </a>
      ]
     </sup>
    </p>
    <p>
     SAJHA: Tisíc dám, keď sa kontrakt napíše na dvetisíc. Čas výmeny tri mesiace. Po ňom
            perly prepadly.
    </p>
    <p>
     MOSER: Nie tak. Pani dasz dwa tysiące, a kontrakt się napiszę na trzy. Jestem bradzo uciśniony.
     <sup>
      [
      <a class="footnote" href="#ftn.id2580269" name="id2580269">
       58
      </a>
      ]
     </sup>
    </p>
    <p>
     SAJHA: Píš teda.
    </p>
    <p>
     MOSER: Umię tylko po židowsku.
     <sup>
      [
      <a class="footnote" href="#ftn.id2580289" name="id2580289">
       59
      </a>
      ]
     </sup>
    </p>
    <p>
     SAJHA: Píš, ako vieš.
    </p>
    <p>
     <span class="emphasis">
      <em>
       (Žid sadne a píše, Sajha vyberá banknóty spoza ňadier.)
      </em>
     </span>
    </p>
    <p>
     MOSER: Proszę podpisać.
     <span class="emphasis">
      <em>
       (Chreňovský a Sajha podpíšu, žid odoberie
               peniaze.)
      </em>
     </span>
     Dziękuję. Przypada mi, jako bym przijal pieniądze zadarmo.
     <sup>
      [
      <a class="footnote" href="#ftn.id2580326" name="id2580326">
       60
      </a>
      ]
     </sup>
     <span class="emphasis">
      <em>
       (Preč.)
      </em>
     </span>
    </p>
    <p>
     SAJHA: Ale pamätaj na lehotu, žide. Toho som natiahla.
    </p>
    <p>
     CHREŇOVSKÝ: Len aby tebe nepukla pritom koža.
    </p>
    <p>
     SAJHA: Čo ty vieš? Takých perál som ešte nevidela.
    </p>
    <p>
     CHREŇOVSKÝ: Práve preto. Nevieš, za čo si vydala toliké peniaze. Ale človek nesmie
            slova povedať.
    </p>
    <p>
     SAJHA: Kde to decko? Zachodí noc a jej niet. Nepovedala tebe, kam ide?
    </p>
    <p>
     CHREŇOVSKÝ: Nie. Ale tu list akýsi.
    </p>
    <p>
     SAJHA: List? Čítaj, preboha. Tŕpnem. Zanechala som ju nemocnú v posteli, a keď
            prídem, jej niet.
    </p>
    <p>
     CHREŇOVSKÝ
     <span class="emphasis">
      <em>
       (číta):
      </em>
     </span>
     „Milá matka! Pokiaľ ste mi len vy samy
            rozkazovali, znášala som s detinskou trpezlivosťou všetky zvláštnosti vašej povahy a
            bola vám vo všetkom poslušná. Keď ste ale pošli, bez mojej vôle a vedomia, vtrhovať ma
            do rúk rozpustilca, ktorým ja tak pohŕdam ako on mnou a vami, musela som hľadať spásu v
            úteku. Obrazujem povinnosť detinskú, lebo vy nadužívate materinské právo. Hoc ma
            vyvrhnete preto zo srdca, ja vás vždy v mojom nosiť a za vás sa modliť budem. Ľudmila.“
            Tu máš, načo vyšla tvoja neoblomná hlavatosť.
     <span class="emphasis">
      <em>
       (Vypadne mu list z trasúcich sa
               rúk.)
      </em>
     </span>
    </p>
    <p>
     SAJHA: To ten šklban Jablonkay.
     <span class="emphasis">
      <em>
       (Zdvihne list.)
      </em>
     </span>
     Písmo jeho.
            Musím vyrvať decko moje z rúk toho holomka, čo by ju do pekelných pekiel bol uniesol.
            Jestli nie, čakaj bezbožná ubehlica! Matku si mala. Nikdy ťa viac vidieť nechcem a
            neodpustím, neodpustím ti ani na smrteľnej posteli.
    </p>
    <p>
     CHREŇOVSKÝ: Dobre a statočne učinila. Chcela si jediné decko obetovať hnusnej
            lakomosti.
    </p>
    <p>
     SAJHA: Tak, starý pes? Dobre učinila? Ty si snoval s ňou, kázal si jej utiecť.
            Roztlčiem na kusy tú lysú tykvu tvoju.
     <sup>
      [
      <a class="footnote" href="#ftn.id2580447" name="id2580447">
       61
      </a>
      ]
     </sup>
     <span class="emphasis">
      <em>
       (Letí do neho, Chreňovský preč, Sajha za mím; opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579369" name="ftn.id2579369">
        47
       </a>
       ]
      </sup>
      <span class="emphasis">
       <em>
        Dáme sa rýchle sosobášiť pri dišpenzácii
       </em>
      </span>
      (lat.), úradnom
                  oslobodení od povinných troch ohlášok v kostole.
     </p>
    </div>
    <div class="footnote">
     <p>
      <sup>
       [
       <a class="para" href="#id2579498" name="ftn.id2579498">
        48
       </a>
       ]
      </sup>
      <span class="emphasis">
       <em>
        plenia neodolateľne
       </em>
      </span>
      , zajímajú
     </p>
    </div>
    <div class="footnote">
     <p>
      <sup>
       [
       <a class="para" href="#id2579659" name="ftn.id2579659">
        49
       </a>
       ]
      </sup>
      <span class="emphasis">
       <em>
        Toho… Mitru.
       </em>
      </span>
      Je to Demetrius, východoslovenské
                  meno.
     </p>
    </div>
    <div class="footnote">
     <p>
      <sup>
       [
       <a class="para" href="#id2579680" name="ftn.id2579680">
        50
       </a>
       ]
      </sup>
      <span class="emphasis">
       <em>
        Aby ju vzal na chrbát ako decko hajty.
       </em>
      </span>
      Vziať hajty má vo
                  východnej slovenčine smysel: sobrať na chrbát. Hlavná i vedľajšia veta vyjadrujú
                  vlastne to isté, len inými slovami: stará Sajha sa ulepila Mitrovi na chrbát ako
                  nejaké decko.
     </p>
    </div>
    <div class="footnote">
     <p>
      <sup>
       [
       <a class="para" href="#id2579843" name="ftn.id2579843">
        51
       </a>
       ]
      </sup>
      <span class="emphasis">
       <em>
        muž starý, kydavý
       </em>
      </span>
      , ťarbavý
     </p>
    </div>
    <div class="footnote">
     <p>
      <sup>
       [
       <a class="para" href="#id2579878" name="ftn.id2579878">
        52
       </a>
       ]
      </sup>
      Vyhynulý už tento minulý čas slýchať ešte tu i tam v župe šarišskej od starých
                  ľudí.
     </p>
    </div>
    <div class="footnote">
     <p>
      <sup>
       [
       <a class="para" href="#id2580065" name="ftn.id2580065">
        53
       </a>
       ]
      </sup>
      <span class="emphasis">
       <em>
        Povymieňam statky a podržím sama.
       </em>
      </span>
      Povymieňa zo záložnej
                  držby, o ktorej už bola reč.
     </p>
    </div>
    <div class="footnote">
     <p>
      <sup>
       [
       <a class="para" href="#id2580115" name="ftn.id2580115">
        54
       </a>
       ]
      </sup>
      <span class="emphasis">
       <em>
        Padam do nog…
       </em>
      </span>
      Moser tu hovorí po poľsky. Keď príde druhý
                  raz na scénu, vtedy už hovorí bežnou slovenčinou.
     </p>
    </div>
    <div class="footnote">
     <p>
      <sup>
       [
       <a class="para" href="#id2580150" name="ftn.id2580150">
        55
       </a>
       ]
      </sup>
      <span class="emphasis">
       <em>
        Doroslą kobiet?…
       </em>
      </span>
      Smysel vety je: Moser počul, že pani má
                  dospelú dcéru a on má niečo, čo je veľmi súce pre dievčatá.
     </p>
    </div>
    <div class="footnote">
     <p>
      <sup>
       [
       <a class="para" href="#id2580201" name="ftn.id2580201">
        56
       </a>
       ]
      </sup>
      <span class="emphasis">
       <em>
        A gdybym niebył učiśniony…
       </em>
      </span>
      Moser hovorí: keby nebol
                  utisnutý, nedal by tie perly ani za desaťtisíc. Nech sa páči ich obzrieť. Sú to
                  veľmi zriedkavé perly, neobyčajne veľké. Každá z nich je hodna prinajmenšom sto
                  zlatých. Len veľká núdza a zlé položenie je na vine, že tú cennosť predáva odpoly
                  zadarmo. Je na mizinu vyšlý továrnik z Krakova, ktorý si len to zachoval (rozumej
                  z celého veľkého majetku).
     </p>
    </div>
    <div class="footnote">
     <p>
      <sup>
       [
       <a class="para" href="#id2580237" name="ftn.id2580237">
        57
       </a>
       ]
      </sup>
      <span class="emphasis">
       <em>
        Niemogę wielmoźna…
       </em>
      </span>
      Nemôžem, pani veľkomožná. Ale vieš čo?
                  Mám bohatého brata v Pešti. Nechám tie perly, kým sa nevrátim, do zálohu za tisíc
                  zlatých. Smluva sa napíše na tisíc dvesto, a to ako pôžička.
     </p>
    </div>
    <div class="footnote">
     <p>
      <sup>
       [
       <a class="para" href="#id2580269" name="ftn.id2580269">
        58
       </a>
       ]
      </sup>
      <span class="emphasis">
       <em>
        Nie tak…
       </em>
      </span>
      Pani, ty dáš dvetisíc a smluva sa napíše na
                  tritisíc. Veľmi som utisnutý.
     </p>
    </div>
    <div class="footnote">
     <p>
      <sup>
       [
       <a class="para" href="#id2580289" name="ftn.id2580289">
        59
       </a>
       ]
      </sup>
      <span class="emphasis">
       <em>
        Umię tylko po źidowsku.
       </em>
      </span>
      Viem len po židovsky, presnejšie
                  hebrejsky (písať).
     </p>
    </div>
    <div class="footnote">
     <p>
      <sup>
       [
       <a class="para" href="#id2580326" name="ftn.id2580326">
        60
       </a>
       ]
      </sup>
      <span class="emphasis">
       <em>
        Prosze podpisač.
       </em>
      </span>
      Prosím podpísať. Ďakujem. Zdá sa mi, ako
                  čo by som bol zadarmo prijal tie peniaze.
     </p>
    </div>
    <div class="footnote">
     <p>
      <sup>
       [
       <a class="para" href="#id2580447" name="ftn.id2580447">
        61
       </a>
       ]
      </sup>
      <span class="emphasis">
       <em>
        Tú lysú tykvu tvoju
       </em>
      </span>
      (východoslov.), tekvicu,
                  kotrbu.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2580470">
       </a>
       Dejstvo tretie
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2580490">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2580612">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2580856">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2581036">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2581296">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2581431">
        Výstup 6.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: to isté, čo v dejstve prvom.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580490">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Läuser a Barkes obzerajú ručnicu (flintu).
      </em>
     </span>
    </p>
    <p>
    </p>
    <p>
     LÄUSER: Aivai! Striebrom obitá. Čo stojí? Nü!
     <sup>
      [
      <a class="footnote" href="#ftn.id2580510" name="id2580510">
       62
      </a>
      ]
     </sup>
    </p>
    <p>
     BARKES: Hündert fünf und fünfcig güldn münc, brüderle.
     <sup>
      [
      <a class="footnote" href="#ftn.id2580531" name="id2580531">
       63
      </a>
      ]
     </sup>
    </p>
    <p>
     LÄUSER: Škoda bude, jestli ho šicne úrad.
     <sup>
      [
      <a class="footnote" href="#ftn.id2580553" name="id2580553">
       64
      </a>
      ]
     </sup>
     Je to ešte len nevedomý a rozpustilý chlapec.
    </p>
    <p>
     BARKES: Ale je Kobozy. Vieš, ako svet ide, brüderle. Rozum chodí peši, nevedomá
            urodzenosť v koči.
    </p>
    <p>
     LÄUSER: Ba zdá sa, že všetok rozum len v koňoch, brüderle.
    </p>
    <p>
     BARKES: A my neobmedzujeme štedrosť našu na Gejzu. Jemu püškes,
     <sup>
      [
      <a class="footnote" href="#ftn.id2580590" name="id2580590">
       65
      </a>
      ]
     </sup>
     Jablonkaymu paripa.
    </p>
    <p>
     LÄUSER: Ide. Prihotuj si chrbát na pár korbáčov. Tomu bude celý les potrebný len na
            samé palice a prúty.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580612">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z kaštieľa Gejza, Vybubnovaná, Kobozy.
      </em>
     </span>
    </p>
    <p>
    </p>
    <p>
     LÄUSER: Synovia izraelskí prinášajú prvotiny darov.
     <span class="emphasis">
      <em>
       (Oddá ručnicu
               Gejzovi.)
      </em>
     </span>
    </p>
    <p>
     BARKES: A porúčajú sa do lásky novému pánu slúžnemu.
    </p>
    <p>
     GEJZA: Pekný kus. Čo stojí?
     <span class="emphasis">
      <em>
       (Šibne Läusera korbáčom.)
      </em>
     </span>
    </p>
    <p>
     BARKES: Hündert fünf und fünfcig güldn münc.
    </p>
    <p>
     GEJZA: Poďakujte mi, že takú maličkosť prijímam.
     <span class="emphasis">
      <em>
       (Šibne Barkesa a oprie
               ručnicu o stenu.)
      </em>
     </span>
    </p>
    <p>
     BARKES: Synovia izraelskí neopominú zavďačiť sa i vzácnejšími darmi. Len nech budú
            naším ochrancom pri slušných sťažnostiach. Sedliak pije a potom nechce platiť.
    </p>
    <p>
     GEJZA: U mňa vždy nájde ochranu, kto prinesie svoju spravodlivosť.
     <span class="emphasis">
      <em>
       (Ukáže
               na vrecko.)
      </em>
     </span>
    </p>
    <p>
     BARKES: Žid nežiada ničieho trudu zadarmo.
    </p>
    <p>
     GEJZA: Preto mám rád židov.
     <span class="emphasis">
      <em>
       (Šibne zas Barkesa.)
      </em>
     </span>
    </p>
    <p>
     BARKES: Brüderle, küm!
     <sup>
      [
      <a class="footnote" href="#ftn.id2580705" name="id2580705">
       66
      </a>
      ]
     </sup>
    </p>
    <p>
     KOBOZY: Árenda, Läuser.
    </p>
    <p>
     LÄUSER: Bude, pán veľkomožný.
     <span class="emphasis">
      <em>
       (Läuser a Barkes vrátami.)
      </em>
     </span>
    </p>
    <p>
     VYBUBNOVANÁ: Ich akcie, Gejza fiam, musia dobre stáť, keď už židia nosia dary. Tí
            mávajú dobrý nos.
    </p>
    <p>
     GEJZA
     <span class="emphasis">
      <em>
       (švihne korbáčom a vykrúti sa na päte):
      </em>
     </span>
     Teraz, mamán,
     <sup>
      [
      <a class="footnote" href="#ftn.id2580744" name="id2580744">
       67
      </a>
      ]
     </sup>
     dáme si vystaviť kaštieľ nový. Sedliaci nám všetko svozia a porobia zadarmo.
            Vyženiem celý pochod na cesty a potom hajde ku kaštieľu, ako to obyčaj. I bahnistú cestu
            si dáme teraz vystlať. A dary ani nepostačíš odberať. Židia peniaze, sedliaci vajcia,
            teľatá, kurčatá, maslo, syr, med, v každom okamžení dačo.
    </p>
    <p>
     VYBUBNOVANÁ: Bude mi pritom na pomoci mladá nevesta. Ale tá kľampa Maňuša len toľko,
            že nám všetko nepokazila.
    </p>
    <p>
     KOBOZY: Či už! Povrhnúť najdúcha na dvor pri návšteve Sajhinej.
    </p>
    <p>
     VYBUBNOVANÁ: Päťdesiat korbáčov jej tu na dvore, že až krv bude striekať.
    </p>
    <p>
     KOBOZY: Tá chuť nás prejde. Pozbavil nás tohoto dôležitého práva driečny snem, s jeho
            ošemetnými „segíň legíňami.“ Ördög bújjon a lelkökbe!
     <sup>
      [
      <a class="footnote" href="#ftn.id2580796" name="id2580796">
       68
      </a>
      ]
     </sup>
     Tí blázni tak odvrhujú od seba tie najdôležitejšie práva ako žobrák nečistý
            hyd a sedľači tak stavajú rohy, že sa naposledok s kujonmi tak budeme musieť pánbratovať
            a lízať ako s tými zemianskymi jednoslivkármi.
     <sup>
      [
      <a class="footnote" href="#ftn.id2580823" name="id2580823">
       69
      </a>
      ]
     </sup>
     Predtým si človek sám vzal zadosťučinenie, aké za potrebné uznal; teraz
            musíš slúžnych svádzať a hostiť, aby tvojemu poddanému nohavice vyprášil. Dereš už
            môžeme doprosta spáliť. Len poviazať, so psami zatvoriť a hladom moriť, to nám ešte
            slobodno bez pravôt.
    </p>
    <p>
     GEJZA: A právo toto použijeme pri beštii. Tu ju vedú.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580856">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z vrát Maňuša, Gacek, Ošust, Rároch.
      </em>
     </span>
    </p>
    <p>
    </p>
    <p>
     VYBUBNOVANÁ: Á! Vítam u nás, veľkomožná pani nevesta.
    </p>
    <p>
     KOBOZY: Ako si sa opovážila, kľampa?
    </p>
    <p>
     GEJZA: Ponechaj to mne, édes atyám.
     <sup>
      [
      <a class="footnote" href="#ftn.id2580887" name="id2580887">
       70
      </a>
      ]
     </sup>
     Složím teraz skúšku zo svojho slúžnovského úradu.
     <span class="emphasis">
      <em>
       (Pristúpi k
               Maňuši a šibne ju.)
      </em>
     </span>
     Ako ti meno?
    </p>
    <p>
     OŠUST: Je tuším už okrstená.
    </p>
    <p>
     GEJZA: Bude sa krstiť znovu a ty budeš za krstného otca.
     <span class="emphasis">
      <em>
       (Šibne Ošusta,
               potom zasa k Maňuši.)
      </em>
     </span>
     Ako ti meno?
    </p>
    <p>
     OŠUST: Ako krstný otec musím ja odpovedať za ňu. Maňuša Rojkovičovie.
    </p>
    <p>
     GEJZA: Dobre teda. Maňuša Rojkovičovie. Povrhla si u panských vrát koperdaňa. Prečo
            si to učinila?
     <span class="emphasis">
      <em>
       (Šibne ju.)
      </em>
     </span>
    </p>
    <p>
     MAŇUŠA: Bo je vaša vlastná krv.
    </p>
    <p>
     VYBUBNOVANÁ: Á, ty pľuha! Môj syn ošklivil by sa s tebou? On bol už v živote
            materinskom veľkomožný; ty len taký chalupový kvietok.
    </p>
    <p>
     MAŇUŠA: Neprosila som ho, aby svoju veľkomožnú krv snížil k mojej chatrnej krvi.
    </p>
    <p>
     VYBUBNOVANÁ
     <span class="emphasis">
      <em>
       (dupne):
      </em>
     </span>
     Drž pysk! Obe oči ti vykolem.
    </p>
    <p>
     GEJZA: Pozhovenie, mamán. Pred súdom musí ísť všetko svojim poriadkom. Máš na to
            svedka?
     <span class="emphasis">
      <em>
       (Šibne Maňušu.)
      </em>
     </span>
    </p>
    <p>
     MAŇUŠA: Boha a tohoto vašeho pomocníka!
     <span class="emphasis">
      <em>
       (S poukázaním na Gacka.)
      </em>
     </span>
    </p>
    <p>
     GEJZA: Čo povieš, Gacek?
     <span class="emphasis">
      <em>
       (Šibne ho.)
      </em>
     </span>
    </p>
    <p>
     GACEK: O ničom nič neviem.
    </p>
    <p>
     GEJZA: Pretože teda nemôžeš dokázať, čo tvrdíš, vinná si zo zločinu utrhačstva.
            Odveďte ju do pivnice.
     <span class="emphasis">
      <em>
       (Šibne ju.)
      </em>
     </span>
    </p>
    <p>
     MAŇUŠA: Pre Kristove rany! Nekatujte ma aspoň, keď ste ma o česť priviedli silou a
            všetko moje šťastie skazili.
    </p>
    <p>
     KOBOZY: Stúpaj! Do pivnice!
    </p>
    <p>
     VYBUBNOVANÁ: Do chládku, beštia.
    </p>
    <p>
     MAŇUŠA: Nerobte to so mnou. V pivnici straší. Zmilujte sa.
     <span class="emphasis">
      <em>
       (Kľakne.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581036">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z vrát Rojkovička s velikým nožom v ruke, za ňou hromada sedliakov
               a sedliačok.
      </em>
     </span>
    </p>
    <p>
    </p>
    <p>
     ROJKOVIČKA: Kde, kde to moje bolestné decko?
    </p>
    <p>
     MAŇUŠA: Tu, matka. Ratuj ma.
    </p>
    <p>
     ROJKOVIČKA
     <span class="emphasis">
      <em>
       (mácha nožom):
      </em>
     </span>
     Preč, vy psi náhončí.
     <span class="emphasis">
      <em>
       (Gacek
               a Ošust odstúpia.)
      </em>
     </span>
     Ty vstaň, decko. Pred bohom kľakáme, nie pred satanmi.
            Ja tu. Cez moje srdce prístup k tebe.
     <span class="emphasis">
      <em>
       (Stane hrozive pred Maňušu.)
      </em>
     </span>
    </p>
    <p>
     KOBOZY: Ty si sa opovážila prísť s nožom do mojeho panského domu? Poviažte obidve.
    </p>
    <p>
     GEJZA: Gacek, Ošust, Rároch, schváťte ich.
     <span class="emphasis">
      <em>
       (Títo pristúpia
               bližšie.)
      </em>
     </span>
    </p>
    <p>
     ROJKOVIČKA: Komu život milý, nech sa ma dotkne alebo jej.
     <span class="emphasis">
      <em>
       (Hrozí
               nožom.)
      </em>
     </span>
    </p>
    <p>
     GEJZA
     <span class="emphasis">
      <em>
       (obíde ju a lapí jej ruky odzadu):
      </em>
     </span>
     Takto, vy mamľasi.
    </p>
    <p>
     ROJKOVIČKA: Ratujte, ľudia, kto v boha verí. Vidíte, čo s nevinným deckom robia.
            Znali ste mojeho muža a jej otca. Bol poctivý remeselník. Znáte moju dcéru. Bola
            bezúhonné dievča. Bujdoš ju zhanobil a teraz chce trestať v nej svoj zločin.
     <span class="emphasis">
      <em>
       (Medzi sedliakmi šepot a hnutie.)
      </em>
     </span>
    </p>
    <p>
     JEDEN: To je mnoho.
    </p>
    <p>
     DRUHÝ: To prevyšuje všetku mieru.
    </p>
    <p>
     JEDNA: Boh nás musí strestať.
    </p>
    <p>
     DRUHÁ: Táto Chujava sa musí prepadnúť.
    </p>
    <p>
     JEDEN: Mladý pán, pusťte tú osobu.
     <span class="emphasis">
      <em>
       (Gejza pustí Rojkovičku.)
      </em>
     </span>
    </p>
    <p>
     GACEK
     <span class="emphasis">
      <em>
       (obruší sa na sedliakov):
      </em>
     </span>
     A vy holomci, čo tu chcete? Kto
            vás povolal za sudcov? Keď vás človek zve do roboty, vtedy sa kryjete; kde vás netreba,
            tam sa slietate ako havrany k mršine. Desať ráz musí vám prísť dráb pod okno.
    </p>
    <p>
     KOBOZY: Practe sa mi z dvora. Pozajtre poveziete pánov zemanov do Krivošian. Kto
            nepríde, dám ho sviazať do kozla a vrhnúť na tri dni do psiarne. Practe sa!
     <span class="emphasis">
      <em>
       (Hrozivé hnutie medzi sedliakmi.)
      </em>
     </span>
    </p>
    <p>
     VYBUBNOVANÁ
     <span class="emphasis">
      <em>
       (ku Kobozymu):
      </em>
     </span>
     Bude zle. Tí psi dostávajú krvavé
            oči.
    </p>
    <p>
     GEJZA: Ako vidím, tu potrebná puška.
     <span class="emphasis">
      <em>
       (Pochytí ručnicu.)
      </em>
     </span>
    </p>
    <p>
     SEDLIACI: Teda my psi? Budú nás strieľať? Zbiť všetkých.
     <span class="emphasis">
      <em>
       (Hnú sa
               búrlive.)
      </em>
     </span>
    </p>
    <p>
     VYBUBNOVANÁ: Rebélia.
     <span class="emphasis">
      <em>
       (Vybubnovaná, Kobozy, Gejza, Gacek, Ošust, Rároch
               preč do kaštieľa.)
      </em>
     </span>
    </p>
    <p>
     JEDEN: Za nimi! Potrepeme všetku sklenčinu a donútime ich tancovať boso po črepoch.
    </p>
    <p>
     JEDNA: Mladého ohnivého žrebca vykleštíme.
    </p>
    <p>
     DRUHÝ: Gacka nadejeme na kôl a tam musí zjesť funt banknôt bez omáčky.
    </p>
    <p>
     DRUHÁ: Boh by toho panského psa!
    </p>
    <p>
     TRETIA: Toho úžerníka, zdiercu, lakomca. On navádza na všetko zlé pánov.
    </p>
    <p>
     DRUHÁ: Vydrel by dušu z tela, keby mu priniesla úroky.
    </p>
    <p>
     JEDEN: Predtým piekol pečene ten kuchta, teraz nás.
    </p>
    <p>
     DRUHÝ: Nemáš horšie, ako keď taký žobrák stane sa pánom.
    </p>
    <p>
     TRETÍ: Pán o zemiakoch a kyseľu vyrastlý.
     <span class="emphasis">
      <em>
       (Gejza sa zjaví v dverách
               kaštieľa, vystrelí z ručnice a zmizne.)
      </em>
     </span>
    </p>
    <p>
     VŠETCI: Ha! Teda tak? Uderiť na zvon. Sem sekery. Vyvážiť vráta. Podpáliť kaštieľ.
            Ohňa!
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581296">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z vrát Kozák, Cica a Kavka.
      </em>
     </span>
    </p>
    <p>
    </p>
    <p>
     KOZÁK: Farníci moji! Ovce pastvy mojej! Stojte, pozhovte, slúchajte.
     <span class="emphasis">
      <em>
       (Tlačenica a vrava utíchne.)
      </em>
     </span>
     Chcem prehovoriť k vám slovo
            rozumné.
    </p>
    <p>
     MNOHÍ: Nech hovoria. Oni náš otec.
    </p>
    <p>
     KOZÁK: Som pastier duší vašich. Prijmete moju radu?
    </p>
    <p>
     VŠETCI: Prijmeme.
    </p>
    <p>
     KOZÁK: Ja vám teda radím a nakazujem, iďte domov.
    </p>
    <p>
     JEDNI: Zlá rada.
    </p>
    <p>
     DRUHÍ: Nepôjdeme.
    </p>
    <p>
     KOZÁK: Príde vojsko. Pomnite na Merník a Terebeš.
     <sup>
      [
      <a class="footnote" href="#ftn.id2581356" name="id2581356">
       71
      </a>
      ]
     </sup>
    </p>
    <p>
     JEDEN: Nech ma obesia. Bude mať duša kratšiu cestu do neba.
    </p>
    <p>
     KOZÁK: Maňušu oslobodím, pre vás vymôžem prepáčenie zamýšľanej výtržnosti. Rozíďte
            sa. Iďte domov.
    </p>
    <p>
     TRETÍ: Pravdu majú, pán farár. Poďme.
    </p>
    <p>
     VŠETCI: Poďme.
     <span class="emphasis">
      <em>
       (Sedliaci a sedliačky všetci preč.)
      </em>
     </span>
    </p>
    <p>
     KOZÁK: Ty, Maňuša, mohla si sa poctive vydať. Teraz —
    </p>
    <p>
     MAŇUŠA: Keby ste vedeli, pán farár, čo dialo sa so mnou, nedávali by ste vinu mne.
    </p>
    <p>
     ROJKOVIČOVÁ: Ľstivé privábenie, lživé sľuby, zbojnícke donucovanie, všetko spojil ten
            nečlovek.
    </p>
    <p>
     CICA: Hovoríte pravdu, ale človek musí mlčať.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581431">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým z kaštieľa Kobozy, Vybubnovaná, Gejza, Gacek, Ošust,
               Rároch.
      </em>
     </span>
    </p>
    <p>
    </p>
    <p>
     VYBUBNOVANÁ: Boh ich priviedol vo chvíli tak príhodnej, pán farár. Ktovie, čo by sa
            bolo mohlo stať?
    </p>
    <p>
     KOBOZY: Prijmú naše najsrdečnejšie vďaky.
     <span class="emphasis">
      <em>
       (Stisne Kozákovi
               ruky.)
      </em>
     </span>
    </p>
    <p>
     KOZÁK: Ak cítite v duši dáku vďačnosť, dokážete ju skutkom.
    </p>
    <p>
     KOBOZY: Hovoria, čo žiadajú.
    </p>
    <p>
     KOZÁK: Vzdialená buď všetka pomsta pre zamýšľanú výtržnosť ľudu. Nepripomíňať im to.
    </p>
    <p>
     KOBOZY: My dvíhať vec ďalej nebudeme; len nech už ľud bude v pokoji.
    </p>
    <p>
     KOZÁK: Maňuša buď prepustená bez ublíženia.
    </p>
    <p>
     GEJZA: Nech ide, keď vezme svojho koperdaňa.
    </p>
    <p>
     VYBUBNOVANÁ: Žiadosti pána farára vzťahujú sa na druhých.
    </p>
    <p>
     KOZÁK: Bo i len pre druhých som konal. Nie vás som ľutoval, lež popudený ľud chcel
            som ochrániť pred nešťastím.
    </p>
    <p>
     KOBOZY: Hnevajú sa teda.
    </p>
    <p>
     KOZÁK: Hnevám. Nie však pre osobné urazenie, lež pre vaše mravy. Sedíte v národe
            tomto opustenom ako osada večných cudzincov. Od tisíc liet nemohli ste sa ešte sliať
            srdcom s ľudom týmto, s ktorým sa stále slievate tou vašou akousi východnou krvou.
            Chcete byť kvetom spoločnosti, a len smrad rozširujete. Pokladáte sa za vzdelaných, lež
            vzdelanosť vaša je len vylíčené barbarstvo. Vedy nepestujete, umenia nenapomáhate,
            vlasti ničím neslúžite. Ohradili ste sa tisícmi nadprávami, a užívate ich len ku
            konečnému zhovädeniu uhneteného ľudu, v ňom sami vediete život polodivochov.
     <span class="emphasis">
      <em>
       (Preč.)
      </em>
     </span>
    </p>
    <p>
     GEJZA: Ja toho pansláva zastrelím.
    </p>
    <p>
     KOBOZY: Nie tak, Gejzíčko. Kázeň jeho je pre nás a zasluhuj bedlivé pováženie.
     <span class="emphasis">
      <em>
       (Kobozy a Vybubnovaná preč do kaštieľa.)
      </em>
     </span>
    </p>
    <p>
     GEJZA: Povrhnite tejto jej koperdaňa. Nech ide.
     <span class="emphasis">
      <em>
       (Preč do
               kaštieľa.)
      </em>
     </span>
    </p>
    <p>
     GACEK: Poď. Ber, čo si priniesla.
    </p>
    <p>
     KAVKA: Iďte, nahotujte fagana.
     <span class="emphasis">
      <em>
       (Gacek, Ošust, Rároch, Cica
               preč.)
      </em>
     </span>
    </p>
    <p>
     ROJKOVIČKA: Tebe, kľampa, oči vylúpiť.
    </p>
    <p>
     KAVKA: Čiťte, suseda. Vyložila som Maňuši karty.
    </p>
    <p>
     ROJKOVIČKA: Iď so svojimi kartami! Nimi si ošialila neskúsenú nevinnosť. Veštila si
            jej, že bude veľká pani.
    </p>
    <p>
     KAVKA: Moje karty ukazujú vždy spravodlivú pravdu, lenže sa potom dakedy v skutku vec
            premení. Teraz som zas vykladala Maňuši karty. Nastáva jej cesta a na tej ceste bude
            zbavená toho, čo jej najmilšie i najošklivejšie.
    </p>
    <p>
     ROJKOVIČKA: Chápem. Je teraz tu nepríležitá. Chceš ju vykartovať z Chujavy spolu s
            koperdaňom.
    </p>
    <p>
     KAVKA: A či to nie je najmúdrejšie i bez karát? Počúvaj len, moje zlaté decko. To si
            si veľmi zle rozmyslela, odniesť dieťa do dvora. Mohla si vedieť dopredu, čo z toho
            bude. Ty si, vidíš, ako slabá včielka a Gejza ako slon. Bodni ho, ako chceš, nepocíti,
            ty zhynieš. Keď sa koperdaňa chceš zbaviť, oddaj ho takému, kto ti ho nazpät na krk
            nezavesí, ani biť ťa nebude.
    </p>
    <p>
     MAŇUŠA: Rybám alebo vlkom v lese, aby potom otec mal príležitosť prisúdiť mi na
            stolici katovský paloš.
     <sup>
      [
      <a class="footnote" href="#ftn.id2581643" name="id2581643">
       72
      </a>
      ]
     </sup>
    </p>
    <p>
     KAVKA: Moja cesta nevedie na popravné miesto. Jedno to mi povedz, chceš sa zbaviť
            koperdaňa, či nie? Budeš sa trápiť s faganom sama, keď bezsvedomný otec nič nechce
            vedieť o ňom? Hriech je jeho.
    </p>
    <p>
     MAŇUŠA: Žiaľ mi decka, lež žiaľ i seba. A vo svete pravdy niet. Lož je všetko, alebo
            násilnosť. Čo mi radíš učiniť?
    </p>
    <p>
     KAVKA: Odnesieme zajtra koperdaňa do Krivošian.
    </p>
    <p>
     MAŇUŠA: Matka, čo učiniť?
    </p>
    <p>
     ROJKOVIČKA: Tam budeš, kde kľampa táto. Uvidíš. Ona je bohatšia na fígle než
            kremnické bane na zlato.
    </p>
    <p>
     <span class="emphasis">
      <em>
       (Všetky preč vrátami, opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2580510" name="ftn.id2580510">
        62
       </a>
       ]
      </sup>
      <span class="emphasis">
       <em>
        Aivai!… Nü!
       </em>
      </span>
      Citoslovcia, vyslovované v žargone (franc.,
                  pokazenej reči). Také sú, pravda, len čiastočne, i ďalšie vety u Läusera a
                  Barkesa.
     </p>
    </div>
    <div class="footnote">
     <p>
      <sup>
       [
       <a class="para" href="#id2580531" name="ftn.id2580531">
        63
       </a>
       ]
      </sup>
      <span class="emphasis">
       <em>
        Hündert fünf und fünfcig güldn müne, brüderle.
       </em>
      </span>
      (nemecký
                  žargon.) Stopäťdesiatpäť zlatých v striebre, bratku. (Zlaté v striebre v protive k
                  papierovým zlatým, tzv. šajnovým, ktoré maly citeľne nižšiu hodnotu.)
     </p>
    </div>
    <div class="footnote">
     <p>
      <sup>
       [
       <a class="para" href="#id2580553" name="ftn.id2580553">
        64
       </a>
       ]
      </sup>
      <span class="emphasis">
       <em>
        Jestli ho šicne úrad
       </em>
      </span>
      (z nem.), opáli (doslovne:
                  postrieľa). Je to zároveň slovná hra, keďže sa Läuser s Barkesom shovárajú práve o
                  puške, dare pre Gejzu Kobozyho.
     </p>
    </div>
    <div class="footnote">
     <p>
      <sup>
       [
       <a class="para" href="#id2580590" name="ftn.id2580590">
        65
       </a>
       ]
      </sup>
      <span class="emphasis">
       <em>
        Jemu püškes
       </em>
      </span>
      (nem. žargon), puška.
     </p>
    </div>
    <div class="footnote">
     <p>
      <sup>
       [
       <a class="para" href="#id2580705" name="ftn.id2580705">
        66
       </a>
       ]
      </sup>
      <span class="emphasis">
       <em>
        Brüderle küm!
       </em>
      </span>
      (nem. žargon), bratku, poď.
     </p>
    </div>
    <div class="footnote">
     <p>
      <sup>
       [
       <a class="para" href="#id2580744" name="ftn.id2580744">
        67
       </a>
       ]
      </sup>
      <span class="emphasis">
       <em>
        Teraz, mamán
       </em>
      </span>
      (franc), matka moja. Gejza chce ukázať, že
                  vie niečo i z francúzštiny, keďže bol v Paríži.
     </p>
    </div>
    <div class="footnote">
     <p>
      <sup>
       [
       <a class="para" href="#id2580796" name="ftn.id2580796">
        68
       </a>
       ]
      </sup>
      <span class="emphasis">
       <em>
        S jeho ošemetnými „segíň legíňami“. Ördög bújjon a
                     lelkökbe!
       </em>
      </span>
      Maď. szegény-legény znamená dobrých chlapcov, zbojníkov.
                  Ďalšia maď. veta je vlastne nadávka. Doslovne: nech sa im čert vopchá do
                  duše.
     </p>
    </div>
    <div class="footnote">
     <p>
      <sup>
       [
       <a class="para" href="#id2580823" name="ftn.id2580823">
        69
       </a>
       ]
      </sup>
      <span class="emphasis">
       <em>
        S tými zemianskymi jednoslivkármi
       </em>
      </span>
      , bedármi, ktorí majú len
                  jednu slivku a štyri brázdy.
     </p>
    </div>
    <div class="footnote">
     <p>
      <sup>
       [
       <a class="para" href="#id2580887" name="ftn.id2580887">
        70
       </a>
       ]
      </sup>
      <span class="emphasis">
       <em>
        Édes atyám!
       </em>
      </span>
      (maď.), milý otče.
     </p>
    </div>
    <div class="footnote">
     <p>
      <sup>
       [
       <a class="para" href="#id2581356" name="ftn.id2581356">
        71
       </a>
       ]
      </sup>
      <span class="emphasis">
       <em>
        Pomnite na Merník a Terebeš.
       </em>
      </span>
      Známe z „cholerového“
                  povstania z r. 1831. Terebeš je maď. meno Trebišova. O mernickych ukrutnostiach,
                  vtedy sa tam odohravších, písal Záborský v novele Hlovík medzi vzbúreným ľudom
                  (Výber z diela, I).
     </p>
    </div>
    <div class="footnote">
     <p>
      <sup>
       [
       <a class="para" href="#id2581643" name="ftn.id2581643">
        72
       </a>
       ]
      </sup>
      <span class="emphasis">
       <em>
        Aby potom otec mal príležitosť prisúdiť mi na stolici Katovský
                     paloš.
       </em>
      </span>
      Vražedniciam nemanželských detí totiž stínali hlavy. O
                  podobnom prípade zo začiatku 19. stor. možno čítať v diele Terézie Vansovej
                  Kliatba. Zvolenský netvor, zeman Fekete, zviedol poddanskú dievku Madlenu z
                  Bacúrova, ktorú potom pre vraždu dieťaťa zvolenský stoličný súd odsúdil na smrť a
                  skutočne ju i popravili mečom.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2581716">
       </a>
       Dejstvo štvrté
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2581739">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2581786">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2581914">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2582009">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2582174">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2582389">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2582592">
        Výstup 7.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: napred dvor hostinca z tejto strany krivošianskej hory, potom, od
            výstupu 6., krčma z onej strany tejže hory.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581739">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Kavka a Maňuša, táto so zakrytým košíkom v ruke.
      </em>
     </span>
    </p>
    <p>
    </p>
    <p>
     KAVKA: Tu pred krčmou budeme striehnuť na príhodný trh.
    </p>
    <p>
     MAŇUŠA: Ja sa bojím veľmi, Kavka.
    </p>
    <p>
     KAVKA: Neboj sa nič.
    </p>
    <p>
     MAŇUŠA: A keď sa mi decko v nepríhodný čas rozplače?
    </p>
    <p>
     KAVKA: Ak sa nám pokazí trh, budeme hľadať druhý, až tovar predáme.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581786">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Mrňúz a Barkes.
      </em>
     </span>
    </p>
    <p>
    </p>
    <p>
     BARKES: Mám im dačo pošepnúť, pán Mrňúz.
    </p>
    <p>
     MRŇÚZ: Čo, žide?
    </p>
    <p>
     BARKES: Mohli by prestúpiť na stranu pána Jablonkayho.
    </p>
    <p>
     MRŇÚZ: Toho šklbana, čo má tri slivy a štyri brázdy?
    </p>
    <p>
     BARKES: Pán Jablonkay je síce chudobný zeman, ale platí lepšie než zadĺžený Kobozy.
    </p>
    <p>
     MRŇÚZ: Neviem, kde by vzal.
    </p>
    <p>
     BARKES: Všetky útraty nesie za neho gróf Egermaus.
     <sup>
      [
      <a class="footnote" href="#ftn.id2581836" name="id2581836">
       73
      </a>
      ]
     </sup>
     Chce ho konečne mať slúžnym.
    </p>
    <p>
     MRŇÚZ: Ale mne nedal ničoho.
    </p>
    <p>
     BARKES: Ja nesiem pre milosť vašu.
    </p>
    <p>
     MRŇÚZ: Koľko?
    </p>
    <p>
     BARKES: Pekný zárobok. Päťsto strieborných.
    </p>
    <p>
     MRŇÚZ: Tak celú moju stránku prevediem k Jablonkaymu.
    </p>
    <p>
     BARKES: Nech sa páči napísať úpis, na moje ospravedlnenie, pán Mrňúz.
    </p>
    <p>
     MRŇÚZ: Aby sa potom mohly peniaze požadovať nazpät? Do pasce tej nevleziem, žide.
    </p>
    <p>
     BARKES: Dám teda bez úpisu. Prosím.
     <span class="emphasis">
      <em>
       (Preč s Mrňúzom.)
      </em>
     </span>
    </p>
    <p>
     KAVKA: Tu sa sbierajú na Gejzu chmáry.
    </p>
    <p>
     MAŇUŠA: A čo by to len povedali tí páni, keby museli platiť toľko dane, koľko
            vyvrhujú dobrovoľne na tieto reštarácie a voľby na snemy?
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581914">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Čipka, Bagzi, viac prostých zemanov so spevom.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      Szegfü, rózsa, tulipán,
      <br/>
      Csapurdos a vicispán,
      <sup>
       [
       <a class="footnote" href="#ftn.id2581941" name="id2581941">
        74
       </a>
       ]
      </sup>
      <br/>
      Kobozy je služný náš,
      <br/>
      to dneská náš Otčenáš.
      <br/>
     </p>
    </div>
    <p>
    </p>
    <p>
    </p>
    <p>
     ČIPKA: Páni bratia! Taká bude pranica ako pod Komárnom.
     <sup>
      [
      <a class="footnote" href="#ftn.id2581970" name="id2581970">
       75
      </a>
      ]
     </sup>
    </p>
    <p>
     BAGZI: Nech sa len tiež tak nekrvave dokončí.
    </p>
    <p>
     ČIPKA: Horkýže nekrvave! Z našich daktorí boli u Barkesa, kde Jablonkay hostí. Ledva
            utiekli s celými lebkami.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582009">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Mrňúz.
      </em>
     </span>
    </p>
    <p>
    </p>
    <p>
     MRŇÚZ: Prekliata robota!
     <span class="emphasis">
      <em>
       (Hodí svoju čiapku o zem.)
      </em>
     </span>
    </p>
    <p>
     ČIPKA: Čo je, pán brat?
    </p>
    <p>
     MRŇÚZ: Náš Gejzík sa pekne pospravoval.
     <span class="emphasis">
      <em>
       (Zdvihne si čiapku.)
      </em>
     </span>
    </p>
    <p>
     BAGZI: Nuž čo?
    </p>
    <p>
     MRŇÚZ: Včera, po našom odchode, zastrelil akési dievča, ktoré prespal, keď mu utešený
            kvietok povrhla, a decko roztrhaly na dvore chrty.
    </p>
    <p>
     ČIPKA: Či by ozaj?
    </p>
    <p>
     MRŇÚZ: Mám tu očitého svedka, ktorý videl ležať vo vlastnej krvi dievča. Ľud sa
            pritom vzbúril. Len toľko, že nezabili sedliaci mladého bujdoša.
    </p>
    <p>
     ČIPKA: Teda žalár mu nie úrad.
    </p>
    <p>
     VŠETCI: Nechceme ho. Nebude slúžnym.
    </p>
    <p>
     MRŇÚZ: A už vraj sedem dievčat otrávil.
    </p>
    <p>
     BAGZI: Povraz mu na šiju.
    </p>
    <p>
     VŠETCI: Preč s takým oplanom.
    </p>
    <p>
     MRŇÚZ: A sprostým chlapom. Hanba nám stáť za neho.
    </p>
    <p>
     ČIPKA: Pristaneme k Jablonkaymu.
    </p>
    <p>
     VŠETCI: Tak urobíme.
     <span class="emphasis">
      <em>
       (Za stenami krik: „Éljen Kobozy! Éljen Jablonkay!“
               Čipka vyzrie.)
      </em>
     </span>
    </p>
    <p>
     ČIPKA: Študenti na troch vozoch. Kobozy všetky školy vyprázdnil.
    </p>
    <p>
     BAGZI: To dobre. Teraz už študenti budú voliť, chlapci úradovať.
    </p>
    <p>
     MRŇÚZ: Tak sa svedčí. U chlapcov rozuma a múdra rada. Tí starí sa k ničomu nehodia.
     <span class="emphasis">
      <em>
       (Za stenami krik: „Kto éljen? Kto huncút? Vytni ho!“ Čipka
               vyzrie.)
      </em>
     </span>
    </p>
    <p>
     ČIPKA: Nepovedám, že bude pranica? Jablonkayovci tiahnu s velikou slávou od Barkesa,
            študenti poskákali z vozov.
    </p>
    <p>
     MRŇÚZ: To dobre. Synovia budú sa biť s otcami.
     <span class="emphasis">
      <em>
       (Zemani všetci
               preč.)
      </em>
     </span>
    </p>
    <p>
     MAŇUŠA: Počula si? Ja už mŕtva.
    </p>
    <p>
     KAVKA: Tak rastie udalosť v ústach. Ty máš zadosťučinenie. Krivda tvoja bude stáť
            Gejzu úrad, na ktorý toľko vynaložil.
     <span class="emphasis">
      <em>
       (Vyzrie.)
      </em>
     </span>
     Ale teraz pozor.
            Idú furmani Liptáci. Tých čakám.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582174">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Holba a Žajdlík s bičmi.
      </em>
     </span>
    </p>
    <p>
    </p>
    <p>
     HOLBA: Ale sa ti klbčia!
    </p>
    <p>
     ŽAJDLÍK: To ich mačacia vojna, pri ktorej zásobujú stolicu na tri roky úradníctvom.
            Bodaj by sa tu vospolok všetci poškrtili.
    </p>
    <p>
     KAVKA: Odkiaľ ste, chlapci?
    </p>
    <p>
     HOLBA: Z Liptova.
    </p>
    <p>
     KAVKA: Ako vám poctivé meno?
    </p>
    <p>
     HOLBA: Naše meno znajú všetci krčmári, koľko ich po svete.
    </p>
    <p>
     KAVKA: Jednému teda z vás meno Holba, druhému Žajdlík.
    </p>
    <p>
     ŽAJDLÍK: Ty náš znáš, farahúnka.
     <sup>
      [
      <a class="footnote" href="#ftn.id2582226" name="id2582226">
       76
      </a>
      ]
     </sup>
    </p>
    <p>
     KAVKA: Uhádla som?
    </p>
    <p>
     HOLBA: Ak nás neznáš, si alebo veštica alebo diabol.
    </p>
    <p>
     KAVKA: Anjelom byť nemôžem, bo som čierna. Do veštenia ale rozumiem sa trochu.
            Otvorte dlaň.
    </p>
    <p>
     HOLBA: Tu máš, čítaj.
    </p>
    <p>
     KAVKA
     <span class="emphasis">
      <em>
       (po obzretí dlane):
      </em>
     </span>
     Ó človeče! Vy prinesiete žene, čo
            mužom zvykly prinášať ženy.
    </p>
    <p>
     HOLBA: Hahaha! Musím si hneď omakať brucho, či nie je v stave požehnanom.
    </p>
    <p>
     KAVKA: Nesmejte sa, keď vám povedám pravdu. A kam idete?
    </p>
    <p>
     ŽAJDLÍK: Do Tokaja pre víno.
    </p>
    <p>
     KAVKA: Idete teda naprázdno. Vezmete nás do Krivošian?
    </p>
    <p>
     HOLBA: Prečo nie, keď nám dobre zaplatíte?
    </p>
    <p>
     KAVKA: Budete na nás pamätať.
    </p>
    <p>
     ŽAJDLÍK: Veď nám azda len nič neukradnete.
    </p>
    <p>
     KAVKA: Ešte vám necháme. A hneď teraz obe vaše mierky naplníme.
     <sup>
      [
      <a class="footnote" href="#ftn.id2582310" name="id2582310">
       77
      </a>
      ]
     </sup>
    </p>
    <p>
     ŽAJDLÍK: Hore krivošanskou horou ťažko.
    </p>
    <p>
     KAVKA: Do vrchu sosadneme a pôjdeme peši chodníkom.
    </p>
    <p>
     HOLBA: A máte dáke noše?
    </p>
    <p>
     MAŇUŠA: Nič iného ako tento košík.
    </p>
    <p>
     HOLBA: A čuo máte v ňom?
     <span class="emphasis">
      <em>
       (Chce omakať.)
      </em>
     </span>
    </p>
    <p>
     MAŇUŠA: Vajcia nesieme do Krivošian.
     <span class="emphasis">
      <em>
       (Skrýva úzkostlive košík.)
      </em>
     </span>
    </p>
    <p>
     KAVKA
     <span class="emphasis">
      <em>
       (lapí Holbu a Žajdlíka za ruky):
      </em>
     </span>
     Poďte. Posilnime sa na tú
            krivošanskú horu, aby kone vládaly.
    </p>
    <p>
     HOLBA: Ty tomu výborne rozumieš, farahúnka. Keď je pohonič pod hopsom, vtedy kone
            čudovite mocné a bystré.
    </p>
    <p>
     <span class="emphasis">
      <em>
       (Všetci preč. Javisko sa premení v krčmu z onej strany krivošianskej
               hory.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582389">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Drotári Fedor a Vaško sedia na nízkych stolcoch, hostinská ukladá do rubov na
               stole svoju letnicu a súčasne sa modlí.
      </em>
     </span>
    </p>
    <p>
    </p>
    <p>
     HOSTINSKÁ: Otče naš, ktory ši na nebi.
    </p>
    <p>
     FEDOR: Vašku! Čto budeme jisti?
     <sup>
      [
      <a class="footnote" href="#ftn.id2582417" name="id2582417">
       78
      </a>
      ]
     </sup>
    </p>
    <p>
     VAŠKO: Ta demikat.
    </p>
    <p>
     HOSTINSKÁ: Ošvec še meno tvojo, pric kraľovstvo tvojo.
    </p>
    <p>
     FEDOR: A kde bryndza?
    </p>
    <p>
     VAŠKO: Ta bez bryndze.
    </p>
    <p>
     HOSTINSKÁ: Budz voľa tvoja šveta jako v nebi tak i na žemi.
    </p>
    <p>
     FEDOR: A kde chliba?
    </p>
    <p>
     VAŠKO: Ta bez chliba.
    </p>
    <p>
     HOSTINSKÁ: Chlieb náš povšedni daj nam dnes.
    </p>
    <p>
     FEDOR: A kde soli?
    </p>
    <p>
     VAŠKO: Ta bez soli.
    </p>
    <p>
     HOSTINSKÁ: A odpusc nam našo viny, jako i my odpušťame našim vinikom.
    </p>
    <p>
     FEDOR: Ta čto to bude?
    </p>
    <p>
     VAŠKO: Pltnicky demikat.
    </p>
    <p>
     HOSTINSKÁ: Chichichi! Neuvodz nas v pokušene.
    </p>
    <p>
     FEDOR: Vodu piješ, vodu jiš;
    </p>
    <p>
     čimže črevo napolniš?
    </p>
    <p>
     HOSTINSKÁ: Nemota by vas trapela. Ach, ale zbav nas od zloho. Amen.
    </p>
    <p>
     VAŠKO: Ja syty.
    </p>
    <p>
     FEDOR: Pokáž holovu, ci pravdu.
     <span class="emphasis">
      <em>
       (Omaká mu dlaňami lebku.)
      </em>
     </span>
    </p>
    <p>
     HOSTINSKÁ: Zdravas Maria, milojsci pelna, pan s tebou.
    </p>
    <p>
     FEDOR: Istyno syty. Holova tverda.
    </p>
    <p>
     HOSTINSKÁ: Chichichi! Vy oplani. Ani še človek pomodlie pre vas nehodzen. Ani neznam,
            kdze šmi prestala. Slava budziš bohu Otcu.
    </p>
    <p>
     FEDOR: Znaješ, čto delajet cigaň, koľ holoden?
    </p>
    <p>
     VAŠKO: Tancuje a špivaje.
    </p>
    <p>
     HOSTINSKÁ: I Synu i Duchu svatomu.
    </p>
    <p>
     FEDOR: Zašpivajme sobi i my.
    </p>
    <p>
     HOSTINSKÁ: Jako byla na počatku i nyni i vždycky.
    </p>
    <p>
     FEDOR
     <span class="emphasis">
      <em>
       (spieva):
      </em>
     </span>
    </p>
    <p>
    </p>
    <div class="literallayout">
     <p>
      Koľ ja budu panom,
      <br/>
      pokupiu vsi bočky;
      <br/>
      naliju do každej
      <br/>
      polno palenočky.
      <br/>
     </p>
    </div>
    <p>
    </p>
    <p>
     HOSTINSKÁ: Uležce už, holomci. Ach, ja kobyla na počatku i nyni i vždycky, až na veky
            vekom amen.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582592">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Holba a Žajdlík.
      </em>
     </span>
    </p>
    <p>
    </p>
    <p>
     HOLBA: Počujeme spev. To vraj dobrí ľudia, čuo radi spievajú.
    </p>
    <p>
     FEDOR: Teper hvariat, liš ti dobri ľude, čto sia radi nesiat na čužich koniach a
            podražnym sekyrami žily otvirajat. U nas ale v polnoči jak u poludni. Každý len svoje
            propijeme. Ta u nas dobrych ľudej nit.
    </p>
    <p>
     HOLBA: Krčmárečko! Nebola tu Cigánka s jednou mladou nevestou?
    </p>
    <p>
     HOSTINSKÁ: Nevidzelam nikeho.
    </p>
    <p>
     VAŠKO: Ale my vidili. Tak vam ohanely z tej krivošanskej hory, čtoby ich i koňom
            nedohoniti. My dumali, čto ich ačej četyri Turki dohaniajut.
    </p>
    <p>
     ŽAJDLÍK: A kam bežaly?
    </p>
    <p>
     VAŠKO: Znaje ich tam boh. Bezpochyby do Krivošian.
    </p>
    <p>
     HOLBA: Chcely nás dohoniť, nebožiatka. Myslely, že sme ich predišli, a bály sa o svoj
            tovar.
    </p>
    <p>
     ŽAJDLÍK: Nepovedau som, že nás už predošly, keď sme stáli a volali na temenu hory pri
            kríži?
    </p>
    <p>
     HOLBA: Mohli sme my tam kričať a hvízdať až doteraz.
    </p>
    <p>
     ŽAJDLÍK: Košík a plachtu im skutočne navrátime, ak sa dakde zjavia: ale vajcia, tie,
            nech som dobrým, zjeme. Iď, prines ten košík, kmotre.
    </p>
    <p>
     HOLBA: To veru strovíme. Bolo im neodchádzať. Ľa!
     <span class="emphasis">
      <em>
       (Preč.)
      </em>
     </span>
    </p>
    <p>
     ŽAJDLÍK: A vy, krčmárečka, rozložíte ohníka. Budete nám smažiť praženicu, potom
            nalejete i do Holby, i do Žajdlíka.
    </p>
    <p>
     FEDOR: Ci slyšali vy, čto udalo sa na Chujavie?
    </p>
    <p>
     ŽAJDLÍK: Nuž čuo?
    </p>
    <p>
     FEDOR: Tam vam bola rebelia. Kakojto malodoj pančuch zastrelil molodu divušku, koľ mu
            ditinu povernula na dvore.
    </p>
    <p>
     HOSTINSKÁ: Bôh by ho skáral.
    </p>
    <p>
     FEDOR: Jeho potom prohnala matir divuškyna nožem, a ju zasa zastrilil otec pančuv.
    </p>
    <p>
     HOSTINSKÁ
     <span class="emphasis">
      <em>
       (tľapne do dlaní):
      </em>
     </span>
     Teľa šmerci!
    </p>
    <p>
     FEDOR: Ľude sia posbihali, i vybili ciluju pansku rodinu, a palotu zažgli.
    </p>
    <p>
     ŽAJDLÍK: Tak im treba. Nech netrýznia chudobu.
    </p>
    <p>
     HOLBA
     <span class="emphasis">
      <em>
       (vrátiac sa s košíkom):
      </em>
     </span>
     Nate, krčmárka. Tlčte vajcia. Musí
            ich mnoho byť. Košík je vážny.
     <span class="emphasis">
      <em>
       (Položí košík na stôl.)
      </em>
     </span>
    </p>
    <p>
     HOSTINSKÁ
     <span class="emphasis">
      <em>
       (keď odkryje košík):
      </em>
     </span>
     Hih! Ježiš Maria! Ľudze, čo
            robice?
    </p>
    <p>
     HOLBA: Nuž čuože je? Azda veru dukáty.
    </p>
    <p>
     HOSTINSKÁ: Také, co dychaju a plaču.
    </p>
    <p>
     HOLBA: Čuo?
    </p>
    <p>
     <span class="emphasis">
      <em>
       (Všetci ku košíku, Holba tleskne do dlaní.)
      </em>
     </span>
    </p>
    <p>
     Dieťa! Bysťubohu, pekný zárobok. Tie kľampy nám zahraly pamätnú komédiu.
    </p>
    <p>
     HOSTINSKÁ: Či precaj žije?
     <span class="emphasis">
      <em>
       (Nadstaví ucho.)
      </em>
     </span>
     Dycha nevinny
            anjelik. A jake šumne dzecko!
    </p>
    <p>
     ŽAJDLÍK: Teraz viem, prečuo povedala čierna kľampa, že budeme na ne pamätať.
    </p>
    <p>
     HOLBA: A prečuo mne zo dlane prorokovala, že donesiem žene, čuo mužom zvykly nosiť
            ženy.
    </p>
    <p>
     FEDOR: Koli tak, to hovorili pravdu.
    </p>
    <p>
     VAŠKO: A čestno vam skazala, čto vas choče obmaniti; a vy neponiali.
    </p>
    <p>
     HOLBA: No, kmotre! Čieže už teraz bude dieťa?
    </p>
    <p>
     ŽAJDLÍK: Na tvojom voze ho zanechaly beštie.
    </p>
    <p>
     HOLBA: Ale zárobok mau byť napoly, teda i škoda.
    </p>
    <p>
     ŽAJDLÍK: Nuž, rozotni najducha, tak vezmom polovicu ja. To predsa len žiadať nebudeš,
            aby som ja vzau celého, so zjavnou tvojou krivdou.
    </p>
    <p>
     HOLBA: My sme psy, kmotre. Ja mám doma jedonásť detí, ty len tri.
    </p>
    <p>
     ŽAJDLÍK: Práve ti ešte jedno chýbälo k doplneniu počtu apoštolov.
    </p>
    <p>
     HOLBA: U teba by sa skôrej poživilo.
    </p>
    <p>
     ŽAJDLÍK: Pri jedenástich môže sa vždy najesť i dvanástuo.
    </p>
    <p>
     HOLBA: A pri dvanástich trinástuo, pri trinástich štrnástuo, a tak až do sta. Psy sme
            my, psy. Žena mi všetky vlasy vytrhá, keď jej takýto zárobok prinesiem. Nešťastný som
            ako piatok.
    </p>
    <p>
     HOSTINSKÁ: Nehadajce še. Ja vam poradzim, že ho ani jeden ani druhy domov neponešece.
    </p>
    <p>
     HOLBA: Keď ho odvezieme. Či pravda?
    </p>
    <p>
     HOSTINSKÁ: Coby tam! Vof Krivošanoch byva biskup. Ten nema dzeci; ta mu odnesce
            najducha. Povice, čo še vam stalo; eščik vas obdaruje. Biskupi bohate pani.
    </p>
    <p>
     FEDOR: Bohmibože, dobrá rada.
    </p>
    <p>
     HOSTINSKÁ: Ceper nechaj len špi neviňatko. Ráno vam ho dobre nadojči sušeda. Budze
            vam potim cicho. Ach, bezbožna matka, čo takto krev svoju odverhla! Paterce, paterce, co
            to za šumne dzecko!
    </p>
    <p>
     <span class="emphasis">
      <em>
       (Obstúpia všetci košík, Kavka strčí cez okno dnu hlavu nezbadaná, vtom opona
               spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2581836" name="ftn.id2581836">
        73
       </a>
       ]
      </sup>
      <span class="emphasis">
       <em>
        Gróf Egermaus
       </em>
      </span>
      , i toto priezvisko je výsmešné. Maď. egér a
                  nem. Maus znamená totiž po slovensky jedno a to isté, myš.
     </p>
    </div>
    <div class="footnote">
     <p>
      <sup>
       [
       <a class="para" href="#id2581941" name="ftn.id2581941">
        74
       </a>
       ]
      </sup>
      <span class="emphasis">
       <em>
        Szegfű, rózsa, tulipán, csapurdos a vicispán
       </em>
      </span>
      (maď.), klinec (kvet), ruža, tulipán, podžupan je čiapkár. (Čapurda = čiapka.) Povedať na hrdého zemana, ktorý nosil kučmu alebo kalpak na hlave, že nosí čiapku, bola veľká urážka. Z tejto zmienky o vicišpánovi ako „čapurdošovi“ možno uzatvárať, že ho Gejzova strana nemala vo veľkej láske.
     </p>
    </div>
    <div class="footnote">
     <p>
      <sup>
       [
       <a class="para" href="#id2581970" name="ftn.id2581970">
        75
       </a>
       ]
      </sup>
      <span class="emphasis">
       <em>
        Taká bude pranica ako pod Komárnom.
       </em>
      </span>
      Je to poukaz na
                  poslednú nezdarenú zemiansku insurekciu (všeobecnú mobilizáciu zemanov za vojny) z
                  r. 1809 a na bitku pri Rábe, v ktorej francúzske vojsko porazilo i radové rakúske
                  vojsko, i pomáhajúcich mu insurgentov. Utekali zpod Rábu ku Komárnu. Pod Komárnom
                  už nebola nijaká bitka, preto hovorí Bagzi: „Nech sa len tiež tak nekrvave
                  dokončí.“
     </p>
    </div>
    <div class="footnote">
     <p>
      <sup>
       [
       <a class="para" href="#id2582226" name="ftn.id2582226">
        76
       </a>
       ]
      </sup>
      <span class="emphasis">
       <em>
        Ty nás znáš, farahúnka
       </em>
      </span>
      , Cigánka. Podľa faraona, prastarého
                  názvu egyptského kráľa, lebo pôvod Cigánov kládli do Egypta.
     </p>
    </div>
    <div class="footnote">
     <p>
      <sup>
       [
       <a class="para" href="#id2582310" name="ftn.id2582310">
        77
       </a>
       ]
      </sup>
      <span class="emphasis">
       <em>
        Obe vaše mierky naplníme
       </em>
      </span>
      , dáme vám vypiť.
     </p>
    </div>
    <div class="footnote">
     <p>
      <sup>
       [
       <a class="para" href="#id2582417" name="ftn.id2582417">
        78
       </a>
       ]
      </sup>
      <span class="emphasis">
       <em>
        Čto budeme jisti?
       </em>
      </span>
      Drotári z Magury hovoria miestnym
                  nárečím, tak i krčmárka (tá východnou slovenčinou). Voziari Holba a Žajdlík tu a
                  tam zabehnú do svojho liptovského nárečia.
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2582918">
       </a>
       Dejstvo piate
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2582944">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2583004">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2583074">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2583125">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2583333">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2583388">
        Výstup 6.
       </a>
      </span>
     </dt>
     <dt>
      <span class="sect1">
       <a href="#id2583495">
        Výstup 7.
       </a>
      </span>
     </dt>
     <dt>
      <span class="sect1">
       <a href="#id2583596">
        Výstup 8.
       </a>
      </span>
     </dt>
     <dt>
      <span class="sect1">
       <a href="#id2583681">
        Výstup 9.
       </a>
      </span>
     </dt>
     <dt>
      <span class="sect1">
       <a href="#id2583904">
        Výstup 10.
       </a>
      </span>
     </dt>
     <dt>
      <span class="sect1">
       <a href="#id2583980">
        Výstup 11.
       </a>
      </span>
     </dt>
     <dt>
      <span class="sect1">
       <a href="#id2584051">
        Výstup 12.
       </a>
      </span>
     </dt>
     <dt>
      <span class="sect1">
       <a href="#id2584098">
        Výstup 13.
       </a>
      </span>
     </dt>
     <dt>
      <span class="sect1">
       <a href="#id2584284">
        Výstup 14.
       </a>
      </span>
     </dt>
     <dt>
      <span class="sect1">
       <a href="#id2584373">
        Výstup 15.
       </a>
      </span>
     </dt>
     <dt>
      <span class="sect1">
       <a href="#id2584467">
        Výstup 16.
       </a>
      </span>
     </dt>
     <dt>
      <span class="sect1">
       <a href="#id2584693">
        Výstup 17.
       </a>
      </span>
     </dt>
     <dt>
      <span class="sect1">
       <a href="#id2584882">
        Výstup 18.
       </a>
      </span>
     </dt>
     <dt>
      <span class="sect1">
       <a href="#id2584976">
        Výstup 19.
       </a>
      </span>
     </dt>
     <dt>
      <span class="sect1">
       <a href="#id2585085">
        Výstup 20.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: námestie krivošanské s priečnou ulicou a chrámom v úzadí. Tohoto stĺp
            jeden tak vystupuje, že tvorí kútik, za ktorý možno skryť sa. Prichádza a odchádza sa
            vždy jedným alebo druhým bokom.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582944">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Kavka a Maňuša.
      </em>
     </span>
    </p>
    <p>
    </p>
    <p>
     KAVKA: Tvoj gavalier, Maňuša, iste prehrá. Znie najviac meno Jablonkayho.
    </p>
    <p>
     MAŇUŠA: Najväčšmi ma teší, že Gackovi vybili oko, keď chcel hlasovať so zemanmi, a
            potom omlátili statočne holomka, pováľali v jarku ako sviňu v koryte. Na toho lotra viac
            sa hnevám než na samého Gejzu. Sedí v ňom úplný sbor všetkých možných podlostí. Smiala
            by som sa srdečne z jeho nehody, keby mi nebolo ľúto decka a tých biednych ľudí, ktorým
            sme najdúcha zavesily na krk. Nezjavujú sa nikde.
    </p>
    <p>
     KAVKA: Musia prísť semo. Počula som dobre oknom v hostinci pod krivošanskou horou,
            keď im krčmárka radila odniesť v Krivošanoch k biskupovi dieťa.
     <span class="emphasis">
      <em>
       (Vyzrie.)
      </em>
     </span>
     Idú. Skryme sa tu za stĺp chrámový.
    </p>
    <p>
     <span class="emphasis">
      <em>
       (Zmiznú za stĺpom.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583004">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Vystúpi Holba s košíkom na chrbte a Žajdlík s bičom v ruke.
      </em>
     </span>
    </p>
    <p>
    </p>
    <p>
     HOLBA: Dajže pozor i na môj voz, kmotre.
    </p>
    <p>
     ŽAJDLÍK: O vôz nepečuj; len keby ti u biskupa dobre vypálilo.
    </p>
    <p>
     HOLBA: Akože ho ale mám osloviť? Nebou som ešte nikdy s takým pánom na reči.
    </p>
    <p>
     ŽAJDLÍK: Nuž, keď farárom povedáme „dvojíctihodná milosť“, biskupovi náleží titul
            „trojíctihodná“.
    </p>
    <p>
     HOLBA: Ale keď sa dovie, že som luterán!
    </p>
    <p>
     ŽAJDLÍK: Tým skorej ti vezme dieťa, aby nezostalo v rukách kacírskych.
    </p>
    <p>
     HOLBA: To pravda. Sám mu poviem, že som luterán.
    </p>
    <p>
     ŽAJDLÍK: Len nezapomni jeho trojíctihodnej milosti ruku pobozkať.
     <span class="emphasis">
      <em>
       (Preč.)
      </em>
     </span>
    </p>
    <p>
     HOLBA: Panebože, pomáhajže striasť toto bremeno.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583074">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       K Holbovi Sajha a Vlha.
      </em>
     </span>
    </p>
    <p>
    </p>
    <p>
     SAJHA: Ty čo máš v tom košíku?
    </p>
    <p>
     HOLBA: Tovar, ktorý sa ani jeho pôvodcovi neľúbi.
     <span class="emphasis">
      <em>
       (Preč.)
      </em>
     </span>
    </p>
    <p>
     SAJHA: To akýsi blázon. Musím dať tie perly ohliadnuť. Ale komu? Zlatníci rozumia sa
            do toho najlepšie, lenže sú zdierci. Toľko čo vezme do ruky drahocennosť a pozrie na ňu,
            už mu zaplať, a dobre. Ale čo robiť? Musím sa predsa uistiť. Kebych len vedela, kde býva
            jeden z tých zdiernikov.
    </p>
    <p>
     VLHA: Tohto pána nech sa spýtajú.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583125">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Moser.
      </em>
     </span>
    </p>
    <p>
    </p>
    <p>
     SAJHA: Prosím pekne, kde tu býva dáky zlatník?
    </p>
    <p>
     MOSER: Som sám jeden z nich. Čo treba?
    </p>
    <p>
     SAJHA: Chcem sa otázať, čo tieto perly stoja?
    </p>
    <p>
     MOSER
     <span class="emphasis">
      <em>
       (vezmúc a ohliadnuc perly):
      </em>
     </span>
     Dvadsiatnik.
    </p>
    <p>
     SAJHA: Čo povedajú? Dvadsiatnik? Veď sú veľké ako spišský hrach.
    </p>
    <p>
     MOSER: Či vieš, pani, kde sa rodia perly?
    </p>
    <p>
     SAJHA: Že vraj na morskom dne.
    </p>
    <p>
     MOSER: Tieto sa zrodily v daktorej českej sklenej huti. Duté guľôčky, naplnené
            voskom.
    </p>
    <p>
     SAJHA: A tie pracky?
    </p>
    <p>
     MOSER: Pozlátená mosadz.
    </p>
    <p>
     SAJHA: Pre živého boha! Ja sa zbláznim.
    </p>
    <p>
     MOSER: Pani čo dala za ne?
    </p>
    <p>
     SAJHA: Poznajú z úpisu, keby umeli čítať židovsky.
    </p>
    <p>
     MOSER: Som žid.
     <span class="emphasis">
      <em>
       (Vezme úpis a číta.)
      </em>
     </span>
     Ja pánu bohu dobre známy
            syn istej matky a neistého otca, dávam týmto na vedomosť každému, kto by sa chcel
            presvedčiť, že skrbec shromažďuje nie sebe, že som perly, ktoré ma stály dvadsať
            krajciarov, dal do zálohu Sajhe na Hahure za dvetisíc zlatých. Ak neprídem za tri
            mesiace, drahocennosť zostane navždy v rukách Sajhiných.
    </p>
    <p>
     SAJHA: To tam stojí?
    </p>
    <p>
     MOSER: Doslovne. Pani snáď tá Sajha?
    </p>
    <p>
     SAJHA: Ja nešťastná, ja.
    </p>
    <p>
     MOSER: Skryte si to teda na pamiatku.
     <span class="emphasis">
      <em>
       (Vrátiac úpis, preč.)
      </em>
     </span>
    </p>
    <p>
     SAJHA: Bože môj, bože môj, čo som dokázala! Ja som stískala, svetovec akýsi výska.
     <sup>
      [
      <a class="footnote" href="#ftn.id2583251" name="id2583251">
       79
      </a>
      ]
     </sup>
     Ale naženiem si to. Potiaľ budem ujímať vo všetkom sama sebe až si tú škodu
            vynahradím. Mala som si kúpiť pol funtíka kávy;
     <sup>
      [
      <a class="footnote" href="#ftn.id2583266" name="id2583266">
       80
      </a>
      ]
     </sup>
     teraz bude dobrá i rascová polievka. Spávala som nahá, aby som pranivo
            nedrala; teraz i plachtu odvrhnem a budem líhať na holej slame. Starému mala som kúpiť
            súkna na nohavice; obíde sa teraz pri drilichu.
     <sup>
      [
      <a class="footnote" href="#ftn.id2583285" name="id2583285">
       81
      </a>
      ]
     </sup>
     Bieleho chlebíka si len miesto slaninky zakusneme k čiernemu.
    </p>
    <p>
     VLHA: Mne sa vidí, že to ten istý žid, ktorý zavčerom bol u nás.
    </p>
    <p>
     SAJHA
     <span class="emphasis">
      <em>
       (lapí sa za čelo):
      </em>
     </span>
     Ha! Ty povedáš pravdu, Vlha. Hlas,
            postava vcele jeho. Ó, že som sa skorej nedovtípila. Musím za ním, keby som ho ešte
            stihla.
     <span class="emphasis">
      <em>
       (Preč.)
      </em>
     </span>
    </p>
    <p>
     VLHA: Nikto ju ešte tak neoplel. Malicherne sbierala, vaľne tratí. Domučí teraz do
            smrti seba i nás. Pripustila si to k srdcu tak, ako čo by jej už krajciara nebolo
            zostalo.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583333">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       K Vlhe Ľudmila.
      </em>
     </span>
    </p>
    <p>
    </p>
    <p>
     VLHA: Hich, čo vidím! Tu i drahá naša panička.
    </p>
    <p>
     ĽUDMILA: Ty čo tu, Vlha?
    </p>
    <p>
     VLHA: Prišli sme do Krivošian so starou paňou. Nevideli ich ešte, panička? Sú
            nadmieru zrazená. Akýsi neznámy židisko oklamal ich o dvetisíc zlatých.
    </p>
    <p>
     ĽUDMILA: Povedzže mi, čo sa robilo po mojom odchode z domu?
    </p>
    <p>
     VLHA: Zle nedobre. Starý pán dostali bitku, že kázali utiecť paničke.
    </p>
    <p>
     ĽUDMILA: Ó, nešťastný otče!
    </p>
    <p>
     VLHA: Stará pani idú.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583388">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Sajha.
      </em>
     </span>
    </p>
    <p>
    </p>
    <p>
     SAJHA: Pošiel šelma, zlomil by sedemdesiat razí krky.
     <span class="emphasis">
      <em>
       (Keď zbadá Ľudmilu,
               stane zarazená.)
      </em>
     </span>
     Á! Čo to?
    </p>
    <p>
     VLHA: Naša oplakaná panička, pani veľkomožná.
    </p>
    <p>
     SAJHA: Nechcem ju vidieť.
     <span class="emphasis">
      <em>
       (Odvráti sa.)
      </em>
     </span>
    </p>
    <p>
     ĽUDMILA: Prosím za odpustenie, milá matka.
     <span class="emphasis">
      <em>
       (Bozká Sajhe ruku.)
      </em>
     </span>
    </p>
    <p>
     SAJHA: Nikdy, ani na smrteľnej posteli.
    </p>
    <p>
     ĽUDMILA: Nie, matka. Vy neprepustíte zarmútenú dcéru bez potešenia.
     <span class="emphasis">
      <em>
       (Kľakne.)
      </em>
     </span>
    </p>
    <p>
     SAJHA: Nemám dcéru. Preč! Nemám žiadneho decka viac. Budem gazdovať na kostol.
    </p>
    <p>
     ĽUDMILA: Nežiadam ničoho, matka, len vaše požehnanie.
    </p>
    <p>
     SAJHA: A si už pod čepcom?
    </p>
    <p>
     ĽUDMILA: Včera sme prisahali.
    </p>
    <p>
     SAJHA: Kliatba teda moja na teba, uprchlica nevďačná, nie požehnanie.
    </p>
    <p>
     ĽUDMILA
     <span class="emphasis">
      <em>
       (vstane):
      </em>
     </span>
     Zlorečená teda, prekliata matkou! Čím som si
            to zaslúžila? Bola som vám v dačom neposlušná?
    </p>
    <p>
     SAJHA: Vo všetkom, keď v tom jednom, ty z neba vyvrhnutý anjel. Jeden hriech postačí
            vyhnať celý kŕdeľ ctností.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583495">
        </a>
        Výstup 7.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Kobozy a Vybubnovaná.
      </em>
     </span>
    </p>
    <p>
    </p>
    <p>
     VYBUBNOVANÁ: Neočakávané šťastie. Naša premilená nevesta, panna Ľudmilka.
    </p>
    <p>
     SAJHA: Prosím nezaznať ju. Je už pod čepcom.
    </p>
    <p>
     VYBUBNOVANÁ: Vpravde! Chcela probovať, či jej pristane. Ó, pristane, Ľudmilka
            presrdečná. Nevesta na zjedenie.
    </p>
    <p>
     SAJHA: Čepiec ten už pevný na jej hlave. Prisahala s Jablonkaym.
    </p>
    <p>
     VYBUBNOVANÁ: Prekárajú nás, pani sestra.
    </p>
    <p>
     SAJHA: Smutná pravda. Prchla, keď som bola u vašich milostí.
    </p>
    <p>
     KOBOZY: Hm, hm! Teda pani Jablonkayka.
     <span class="emphasis">
      <em>
       (Pohrdlive.)
      </em>
     </span>
     Vedia čo,
            pani Jablonkajka? Preukázali nám velikú službu. Boli by sme zdvihli z prachu miesto
            diamantu chatrný kameň.
    </p>
    <p>
     KOBOZY: Jablonkay predchytil našemu Gejzovi nevestu i úrad: pri tom všetkom ale
            zostane len trojslivkovým Jablonkaym, náš Gejza ale Kobozym.
     <span class="emphasis">
      <em>
       (Kobozy a
               Vybubnovaná preč.)
      </em>
     </span>
    </p>
    <p>
     SAJHA: Vidíš, pobehlica, akú si česť dosiahla.
     <span class="emphasis">
      <em>
       (Preč.)
      </em>
     </span>
    </p>
    <p>
     ĽUDMILA: Poď, Vlha, odnesieš na voz, čo som nakúpila otcovi a materi.
    </p>
    <p>
     <span class="emphasis">
      <em>
       (Ľudmila a Vlha preč.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583596">
        </a>
        Výstup 8.
       </h2>
      </div>
     </div>
    </div>
    <p>
     <span class="emphasis">
      <em>
       Keď ony odchádzajú, Maňuša a Kavka vyjdú zpoza stĺpa.
      </em>
     </span>
    </p>
    <p>
    </p>
    <p>
     KAVKA: Tvoj gavalier vstal dnes hore zadkom a prekročil prah ľavou nohou. Zle sa mu
            darí všetko.
    </p>
    <p>
     MAŇUŠA: Nech tam zlomí krk, kde je. Ja myslím na decko. Lipták ho musel oddať, keď
            nejde.
    </p>
    <p>
     KAVKA: Skorej chodí s aprílom. Rozumnej rady nedá mu nikto, jestli nie ja.
    </p>
    <p>
     MAŇUŠA: Ty? Ako by si mu prišla pod oči?
    </p>
    <p>
     KAVKA: Dobre.
    </p>
    <p>
     MAŇUŠA: Lapí ťa naskutku.
    </p>
    <p>
     KAVKA: Neboj sa. Ja som ako námesačník. Po strechách lezie a predsa krk nezlomí. Keď
            lužem, hovorím súčasne pravdu. Keď chcem oklamať, vystríham, a predsa sa podarí.
    </p>
    <p>
     MAŇUŠA: Nemožno, aby ťa nepoznal.
    </p>
    <p>
     KAVKA: Keď chcem, ani ty ma nepoznáš.
     <span class="emphasis">
      <em>
       (Učiní sa chromou a hovorí s ústami
               vykrivenými nabok.)
      </em>
     </span>
     Preč! Skry sa. Ide s akousi kofou.
     <span class="emphasis">
      <em>
       (Maňuša
               nazpät do zákutia.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583681">
        </a>
        Výstup 9.
       </h2>
      </div>
     </div>
    </div>
    <p>
     <span class="emphasis">
      <em>
       Ku Kavke Holba a kofa.
      </em>
     </span>
    </p>
    <p>
    </p>
    <p>
     KOFA: Čo to predavace, sušedku?
    </p>
    <p>
     HOLBA: Dajte mi pokoj s vašimi otázkami a poradami.
    </p>
    <p>
     KOFA: Oj, oj! Co to za rarožny chlop!
     <sup>
      [
      <a class="footnote" href="#ftn.id2583710" name="id2583710">
       82
      </a>
      ]
     </sup>
     Nedarmo, že sce taky akysi „vraj“ a „čuo“.
    </p>
    <p>
     HOLBA: Nuž, dieťa predávam, keď chcete vedieť; najdúcha vláčim na chrbte ako opica
            mladé.
    </p>
    <p>
     KOFA: A kdze sce ho vžali?
    </p>
    <p>
     HOLBA: Povrhla mi ho akási kľampa do voza.
    </p>
    <p>
     KOFA: Kdze sce už boli s nim?
    </p>
    <p>
     HOLBA: Poradili mi odniesť dieťa do biskupa. Ale jeden taký tlstý kňaz, čo ma líca
            ako vahany a brucho ako môj Pejo, otvoriu mi dvere, bo že biskup nie dojka.
    </p>
    <p>
     KOFA: Probujce na stoličnym dome.
    </p>
    <p>
     HOLBA: Bou som i tam, žena božia, a vyhrau som pár palíc na chrbát.
    </p>
    <p>
     KOFA: Odnesce ho teda do kašarne.
    </p>
    <p>
     HOLBA: Odtiaľ idem. Vystrčili ma, dobre som krky nevylomiu, i s najdúchom.
    </p>
    <p>
     KOFA: Ubohy človeče! A keľo mace doma dzeci?
    </p>
    <p>
     HOLBA: O jedno viac ako božích prikázaní.
    </p>
    <p>
     KOFA: Hľadajce dakdze tu v mesce beštiu matku.
     <span class="emphasis">
      <em>
       (Preč.)
      </em>
     </span>
    </p>
    <p>
     HOLBA: Toľko rozumu by som i ja mau, keby som vedeu kde.
     <span class="emphasis">
      <em>
       (Škrabe sa za
               uchom.)
      </em>
     </span>
    </p>
    <p>
     KAVKA: Pst! Chlape!
     <span class="emphasis">
      <em>
       (Kýva prstom.)
      </em>
     </span>
    </p>
    <p>
     HOLBA: Taká mi akási známa prichodíš Cigánka. Keby si nechodila o troch a nehovorila
            si do ucha, povedau by som, že si to ty, čuo si mi koperdaňa tohoto povrhla.
    </p>
    <p>
     KAVKA: Sem len. Hlúpi ľudia chcú ti dať rozumu, ktorého sami nemajú. Môj kumšt ti
            pomôže.
     <span class="emphasis">
      <em>
       (Vytiahne karty.)
      </em>
     </span>
    </p>
    <p>
     HOLBA: Iď mi s tými proroctvami. I tá kľampa mi prorokovala, čo sama urobiť
            obmýšľala.
    </p>
    <p>
     KAVKA: Ja ti zaprorokujem, čo náleží robiť tebe, a poviem ti to, keď chceš, i bez
            karát.
    </p>
    <p>
     HOLBA: Čuože to bude zasä?
    </p>
    <p>
     KAVKA: To bude to pri čom ti najdúcha sami ľudia vezmú, bez núkania. Slúchaj! Iď s
            pokojom k svojemu vozu, zapriahni koníky —
    </p>
    <p>
     HOLBA: A odvez s pánom bohom žene vzácny dar.
    </p>
    <p>
     KAVKA: Nie tak. Polož zakrytý košík dozadu do voza a neobzeraj sa.
    </p>
    <p>
     HOLBA: A čo z toho?
    </p>
    <p>
     KAVKA: Nepôjdeš ďaleko, košík zmizne.
    </p>
    <p>
     HOLBA: Len ak by mi ho dakto ukradou.
    </p>
    <p>
     KAVKA: V tom fígeľ.
    </p>
    <p>
     HOLBA: To by veru naozaj stať sa mohlo. Ďakujem za poradu.
     <span class="emphasis">
      <em>
       (Preč.)
      </em>
     </span>
    </p>
    <p>
     KAVKA: Keď sa podarí, napi sa potom na zdravie Cigánky, ktorá vie i zarmútiť i
            potešiť, a ktorej nikto neverí, keď hovorí pravdu.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583904">
        </a>
        Výstup 10.
       </h2>
      </div>
     </div>
    </div>
    <p>
     <span class="emphasis">
      <em>
       Priskočí Maňuša a chopí jej ústa.
      </em>
     </span>
    </p>
    <p>
    </p>
    <p>
     MAŇUŠA: Mlč, šelma, umoríš ma strachom. Vždy hľadáš nebezpečenstvo a nemôžeš zahynúť
            v ňom. Poďme alebo preč z Krivošian, alebo vezmime decko nazpät. Som mu matka. Budem ho
            chovať, ako možno.
    </p>
    <p>
     KAVKA: Počkaj len, čo z toho.
    </p>
    <p>
     MAŇUŠA: To, že ma zatvoria do chládku i s koperdaňom.
    </p>
    <p>
     KAVKA: Neboj sa, pokiaľ ja s tebou.
    </p>
    <p>
     MAŇUŠA: Srdce mi krváca, keď vidím, čo sa robí s neviniatkom.
    </p>
    <p>
     KAVKA: Čo sa sužuješ, ty nevinná, keď vinný otec sa smeje?
     <span class="emphasis">
      <em>
       (Za stenami
               vresk: „Éljen Jablonkay!“ Kavka vyzrie.)
      </em>
     </span>
     Ale dnes sa mu odnechce smiechu.
            Zemani dvíhajú Jablonkayho. Gejza stratil nevestu i úrad.
    </p>
    <p>
     MAŇUŠA: Nech mu boh dá, ako zaslúžil. Ide ktosi. Skryme sa.
    </p>
    <p>
     KAVKA: Kočiš Sajhin. Neboj sa.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583980">
        </a>
        Výstup 11.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Chruňo a Vlha.
      </em>
     </span>
    </p>
    <p>
    </p>
    <p>
     VLHA: Prišlo teda, čoho som sa obávala.
    </p>
    <p>
     CHRUŇO: Máme pečienky na celý rok.
    </p>
    <p>
     VLHA: To ten Ďuro.
    </p>
    <p>
     CHRUŇO: Istotne. Striehol na odchod Sajhin. Sotva sme boli na tretej dedine, hovorí
            Mitra, vybĺkly všetky budoviská odrazu a shorely až do základov, spolu s ovcami a
            kravami. Keby Sajha bola teraz zamkla starého, bol by sa i on upiekol.
    </p>
    <p>
     VLHA: Či viac domov shorelo?
    </p>
    <p>
     CHRUŇO: Šelma tak uhodil, že vietor vial od dediny.
    </p>
    <p>
     VLHA: A nemohli zahasiť.
    </p>
    <p>
     CHRUŇO: Nikto vraj nechcel prstom hnúť, leda aby hodil hlaveň, kde ešte nehorelo.
    </p>
    <p>
     VLHA: Tu panička. Zarmútia sa.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584051">
        </a>
        Výstup 12.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Ľudmila.
      </em>
     </span>
    </p>
    <p>
    </p>
    <p>
     VLHA: Nech idú, drahá panička. Uslyšia zvesť jóbsku.
    </p>
    <p>
     ĽUDMILA: Stalo sa dačo materi?
    </p>
    <p>
     VLHA: Nie. Ale čo sa povodilo doma, na Hahure.
    </p>
    <p>
     ĽUDMILA: Požiar asnáď.
    </p>
    <p>
     CHRUŇO: Zo všetkých budovísk nájdu len hrsť popola, zo statku pečienku.
    </p>
    <p>
     ĽUDMILA: Ach, bože! To dorazí matku.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584098">
        </a>
        Výstup 13.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Sajha.
      </em>
     </span>
    </p>
    <p>
    </p>
    <p>
     SAJHA: Priahaj, Chruňo. Ideme do domu.
    </p>
    <p>
     CHRUŇO: Nemáme žiadneho, pani veľkomožná.
    </p>
    <p>
     SAJHA: Čo za reč?
    </p>
    <p>
     ĽUDMILA: Nezľaknite sa, drahá matka. Uslyšíte zvesť ohromujúcu.
    </p>
    <p>
     SAJHA: Vyhoreli sme asnáď?
    </p>
    <p>
     CHRUŇO: Dohola a čista.
    </p>
    <p>
     SAJHA: Odkiaľ to vieš?
    </p>
    <p>
     CHRUŇO: Tu sedliak Mitra, poslaný za nami starým pánom.
    </p>
    <p>
     SAJHA: Čo zhorelo?
    </p>
    <p>
     CHRUŇO: Všetko až do základov.
    </p>
    <p>
     SAJHA: A vychytili dačo z domu?
    </p>
    <p>
     CHRUŇO: Nič okrem starého pána.
    </p>
    <p>
     SAJHA: A statok?
    </p>
    <p>
     CHRUŇO: Pečienka.
    </p>
    <p>
     SAJHA: Večný bože! Na čo vyšly všetky moje mozole! Čo som za toliké roky
            shromažďovala, všetko vzaly nehody jedného čierneho dňa. Kam už teraz pôjdem? Čo počnem
            chudobná stará žena?
    </p>
    <p>
     ĽUDMILA
     <span class="emphasis">
      <em>
       (bozká matke ruku):
      </em>
     </span>
     Prídete k nám s otcom.
    </p>
    <p>
     SAJHA: Teba som prekliala.
    </p>
    <p>
     ĽUDMILA: Kliatbu zahladíte požehnaním.
    </p>
    <p>
     SAJHA: Ach, dieťa premilené!
     <span class="emphasis">
      <em>
       (Objíme Ľudmilu.)
      </em>
     </span>
     Teraz vidím, že
            sa dobre stalo, čo sa stalo. Gejza by na teba chudobnú nebol viac pomyslel. Vidím
            anjelskú dobrotu srdca tvojeho. Ale čím sa ti už teraz odslúžim? Keď dom zhorel, zhorelo
            všetko, i banknóty i úpisy i zálohy.
     <sup>
      [
      <a class="footnote" href="#ftn.id2584218" name="id2584218">
       83
      </a>
      ]
     </sup>
     A iného čo mám? Kus tých zemí a jedného poddaného.
    </p>
    <p>
     ĽUDMILA: Nič to, maminka. Šťastie nech berie dary svoje, len ono samo nech zostane s
            nami. Ďakujte Prozreteľnosti, že vám vyrazila z ruky, v čom ste hľadali blaženosť, našli
            ste len nepokoj sebe i celému domu; čo ste, v zaslepenosti hodnej poľutovania, držali za
            cieľ sám, keď je len cestou k cieľu; čím ste chceli osláviť dom náš, ale ste ho len
            zošklivili. To vám teraz vyrazil z ruky v milosrdenstve svojom boh, aby ste dýchali
            slobodnejšie a dýchať dali iným. Poznáte teraz, že nestojí za prácu shromažďovať s
            utiskovaním, odopierať iným i sebe všetky požitky, odsudzovať seba samého na biedstvo
            chudoby uprostred pokladov, otravovať domácim všetky radosti, zabúdať pre zisk na česť a
            slušnosť, priväzovať celú dušu k tomu, čo v nič obrátiť môže jedno okamženie.
    </p>
    <p>
     SAJHA: Ľudmila! Tak dojímavú kázeň som ešte z úst žiadneho kazateľa nepočula.
    </p>
    <p>
     ĽUDMILA: Snáď len srdce vaše nikdy tak nebolo pripravené pre prijatie pravdy.
    </p>
    <p>
     SAJHA: Všetko som stratila, čo najvzácnejšie však, nechal mi v tebe boh. To jediné
            učinila som dobre, že som neľutovala nákladkov na tvoju výchovu. Tu sa ukladajú poklady
            najlepšie.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584284">
        </a>
        Výstup 14.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Jablonkay.
      </em>
     </span>
    </p>
    <p>
    </p>
    <p>
     ĽUDMILA: Hľa, matka, Jablonkay môj! Rmúť a raduj sa s nami. Matka prišla nešťastím
            ohňa o všetko, ale je smierená.
    </p>
    <p>
     JABLONKAY: Uznávam sa vinným, že som odviedol proti rodičovskej vôli poklad tento
            srdca mojeho a blažený budem, jestli mi to obrazená matka preminie láskave.
    </p>
    <p>
     SAJHA: Nemohlo sa stať lepšie, ako čo sa stalo proti vôli mojej. Hodni ste jeden
            druhého. Požehnanie moje materinské s vami.
    </p>
    <p>
     JABLONKAY: A ja bozkávam ruku tú, ktorá pestovala spoločnicu mojeho života. Nazývam
            vás od tej chvíle matkou a rád vás doopatrujem do smrti.
    </p>
    <p>
     SAJHA: Nepotrebno mi to. Zachovala som ešte dosť pre seba.
     <span class="emphasis">
      <em>
       (Siahne za
               ňadrá.)
      </em>
     </span>
     Pamätajúc na možnú nehodu, nosila som dačo vždy so sebou.
     <span class="emphasis">
      <em>
       (Všetci preč, len stojace v úzadí Kavka a Maňuša zostanú.)
      </em>
     </span>
    </p>
    <p>
     MAŇUŠA: My poďme za tým Liptákom, čo sa tam robí s deckom.
    </p>
    <p>
     KAVKA
     <span class="emphasis">
      <em>
       (vyzrúc von):
      </em>
     </span>
     Zbavil sa ho. Holba a Žajdlík idú bez decka.
            Skryme sa.
     <span class="emphasis">
      <em>
       (Preč obe za chrámový stĺp.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584373">
        </a>
        Výstup 15.
       </h2>
      </div>
     </div>
    </div>
    <p>
     <span class="emphasis">
      <em>
       Holba a Žajdlík vstúpia.
      </em>
     </span>
    </p>
    <p>
    </p>
    <p>
     ŽAJDLÍK: To bola naozaj rozumná porada.
    </p>
    <p>
     HOLBA: Bola veru, kmotre. Sotva som pošiou dakoľko krokov s vozom obzerajúc sa tu i
            tam tajne nazpät, už som zbadau, že husár jeden v bielom plášti má oko na košík. Ja len
            idem ďalej, on za vozom, vždy bližej. Raz sa moja chlapina poobzerá, či ho nikto nevidí
            a chmat košík pod plášť. Ja vtedy šibnem kone, a vijo, vijo! dobre som ľudí nepodáviu.
    </p>
    <p>
     ŽAJDLÍK: Modliu sa ten potom husársky Otčenáš,
     <sup>
      [
      <a class="footnote" href="#ftn.id2584411" name="id2584411">
       84
      </a>
      ]
     </sup>
     keď odokryu v pitvore košík.
    </p>
    <p>
     HOLBA: Nepáči sa mu pravdepodobne ukradnutý tovar. Chodí po meste, ponúkajúc každému
            košík.
     <span class="emphasis">
      <em>
       (Vyzrie.)
      </em>
     </span>
     Tu ti ide.
    </p>
    <p>
     ŽAJDLÍK: Preč teda. Utekajme.
    </p>
    <p>
     HOLBA: Ja nie. Musím vidieť koniec tej komédie.
    </p>
    <p>
     ŽAJDLÍK: Budeš ty mať znovu komédiu, keď ťa pozná.
    </p>
    <p>
     HOLBA: Ako by ma poznau, keď mi ani tvári nevideu?
    </p>
    <p>
     ŽAJDLÍK: Je predsa strach. Poď. Už je tu.
    </p>
    <p>
     HOLBA: Nepôjdem ani za tvoju vernosť.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584467">
        </a>
        Výstup 16.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Läuser, Barkes, Mrňúz, Čipka, Bagzi, Husár, viac zemanov a
               sedliakov.
      </em>
     </span>
    </p>
    <p>
    </p>
    <p>
     LÄUSER: Nepovedal som, že Gejzu šicne? Nü!
    </p>
    <p>
     BARKES: Aivai, püškes! Hündert fünf und fünfcig güldn münc.
    </p>
    <p>
     HUSÁR
     <span class="emphasis">
      <em>
       (vytiahne zpod plášťa a ukazuje košík):
      </em>
     </span>
     Kto stratil košík?
            Nechcem ničiu škodu.
    </p>
    <p>
     BARKES
     <span class="emphasis">
      <em>
       (klmne Läusera):
      </em>
     </span>
     Ja poviem, že je môj. Nü!
    </p>
    <p>
     LÄUSER: Ba ja poviem.
    </p>
    <p>
     BARKES: Pfuj, závisť.
    </p>
    <p>
     LÄUSER: Halbpart, brüderle. Nü!
     <sup>
      [
      <a class="footnote" href="#ftn.id2584526" name="id2584526">
       85
      </a>
      ]
     </sup>
    </p>
    <p>
     HUSÁR: No! Nikto sa nepriznáva ku košíku? Nech som dobrým, hneď ho prepijem. Kto
            stratil? Čí to košík?
    </p>
    <p>
     BARKES: Môj, pán vojak.
    </p>
    <p>
     HUSÁR: Prisahaj.
    </p>
    <p>
     BARKES: Prisahám, že môj
     <span class="emphasis">
      <em>
       (šeptom)
      </em>
     </span>
     košík doma.
    </p>
    <p>
     HUSÁR: A dáš nálezné?
    </p>
    <p>
     BARKES: Koľko pýtajú?
    </p>
    <p>
     HUSÁR: Päť groší.
     <sup>
      [
      <a class="footnote" href="#ftn.id2584574" name="id2584574">
       86
      </a>
      ]
     </sup>
    </p>
    <p>
     BARKES: Zadarmo dosť budú dva.
    </p>
    <p>
     HUSÁR: Daj teda, žide, a na si svoje.
     <span class="emphasis">
      <em>
       (Vezme peniaze a oddá
               košík.)
      </em>
     </span>
     Vy budete svedkami, že košík jeho.
     <span class="emphasis">
      <em>
       (Preč.)
      </em>
     </span>
    </p>
    <p>
     LÄUSER: Čo v ňom? Nü!
    </p>
    <p>
     BARKES
     <span class="emphasis">
      <em>
       (omaká pod plachtou a natiahne tvár):
      </em>
     </span>
     Vráť mi dva groše,
            dám všetko tebe.
    </p>
    <p>
     LÄUSER: Halbpart. Čo je? Nü!
    </p>
    <p>
     BARKES: Ein Kind, brüderle fán.
     <sup>
      [
      <a class="footnote" href="#ftn.id2584628" name="id2584628">
       87
      </a>
      ]
     </sup>
    </p>
    <p>
     HOLBA: Ani sa nekindujte, ani nič. Máte tam koperdaňa takého ako válok.
    </p>
    <p>
     BARKES: Ako vieš?
    </p>
    <p>
     HOLBA: Bo som ho počou plakať.
    </p>
    <p>
     BARKES: A prečo si nepovedal? Nü!
    </p>
    <p>
     HOLBA: Čuo mám vravieť, keď prisaháte, že je košík váš?
     <span class="emphasis">
      <em>
       (Chachot.)
      </em>
     </span>
    </p>
    <p>
     BARKES: Ten urobil bláznov z nás; my hľadajme väčších.
     <span class="emphasis">
      <em>
       (Barkes a Läuser
               preč s košíkom.)
      </em>
     </span>
    </p>
    <p>
     MRŇÚZ: Hahaha! Tým kujonom stalo sa dobre.
    </p>
    <p>
     BAGZI: Kúpili napoly. Neviem, ako sa teraz podelia.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584693">
        </a>
        Výstup 17.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Kobozy a Vybubnovaná.
      </em>
     </span>
    </p>
    <p>
    </p>
    <p>
     KOBOZY: Pekne dostáli slovu páni bratia! Jedli, pili u nás, dali si i zaplatiť, a
            potom nás zradili.
    </p>
    <p>
     VYBUBNOVANÁ: To je hanba pre zemanov.
    </p>
    <p>
     BAGZI: Ba to hanba, hostiť a potom na oči vyhadzovať.
    </p>
    <p>
     KOBOZY: A ešte mojeho čeľadníka zbiť, po jarku váľať, oko mu vykľať.
    </p>
    <p>
     MRŇÚZ
     <span class="emphasis">
      <em>
       (postaví sa smelo pred Kobozym):
      </em>
     </span>
     Pán Kobozy! Kto má v
            uhorskej krajine právo robiť zemanov?
    </p>
    <p>
     KOBOZY: Každý zeman, pán Mrňúz.
    </p>
    <p>
     MRŇÚZ: To je isté. Ale nových zemanov kto má právo robiť?
    </p>
    <p>
     KOBOZY: Kráľ uhorský.
    </p>
    <p>
     MRŇÚZ: Vy teda odkedy uhorským kráľom, že sa opovažujete na zemianstvo povyšovať?
    </p>
    <p>
     KOBOZY: Ja? Koho?
    </p>
    <p>
     MRŇÚZ: Toho vašeho odkundesa, Gacka. Jestli poviete, že je zeman, tak ste ho len vy
            povýšili na zemanstvo: a jestli viete, že nie je, načo ste ho poslali so zemanmi
            hlasovať?
    </p>
    <p>
     ČIPKA: Nech si neosobuje právo zemanské jeden kuchta.
    </p>
    <p>
     <span class="emphasis">
      <em>
       (Všetci preč okrem Kobozyho a Vybubnovanej.)
      </em>
     </span>
    </p>
    <p>
     VYBUBNOVANÁ: Ha, tí psi nestydatí!
    </p>
    <p>
     KOBOZY: Ba horší. Pes drží sa jedného pána: títo každého, kto im viac pohodí.
    </p>
    <p>
     VYBUBNOVANÁ: Náš Gejza už sotva vlezie na zelenú ratolesť. Bude z neho len taký
            lovec, postavkár, kurič,
     <sup>
      [
      <a class="footnote" href="#ftn.id2584807" name="id2584807">
       88
      </a>
      ]
     </sup>
     snovateľ dlhov a neviestkár ako ty. Tu sme prepadli s hanbou a doma len
            toľko, že nás poddaní nepoškrtili pre rozpustilca. Dobre sa kde nepodejem, keď badám,
            ako si onakvejší ľudia posmechy z neho stroja. Má menej uváženia než pocestný sprostý
            chlap.
    </p>
    <p>
     KOBOZY: Tomu ty na príčine, majkova matka.
     <sup>
      [
      <a class="footnote" href="#ftn.id2584834" name="id2584834">
       89
      </a>
      ]
     </sup>
     Ty si mu od narodenia vštepovala myšlienku, že on je z inakšej krvi ako iní
            ľudia. Ty si vždycky hovorila, že má z čoho žiť; že mu žiadnej učenosti netreba. Ty si
            stála na tom, aby sa len na hračku učil, bez všetkej prísnosti. Ty si ho zastávala, ba
            chválila, keď otĺkal čeľaď a poddaných a s učiteľom činil zlostné nezdoby. Ty si ho
            vyhovárala, keď počal viesť život bujný.
    </p>
    <p>
     VYBUBNOVANÁ: Len ty si ho na krátkej svorke držal a dával si mu príklad všetkých
            výtečností sám na sebe. V akej ničomnosti prevyšuje teba? V nevedomosti? Div, že si ešte
            čítať nezabudol. V márnotratnosti? Odmrhal si všetko. Vo výstupkoch? V nich si ošedivel.
    </p>
    <p>
     KOBOZY: A ty si pravá mníška, odkedy nikto viac neozrie sa o teba. Ale nevaďme sa
            aspoň tu v meste na ulici. Dosť sa navadíme doma.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584882">
        </a>
        Výstup 18.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Kozák, Gejza s korbáčom v ruke a Gacek so zaviazaným okom. Kozák
               podá mlčky Kobozymu list.
      </em>
     </span>
    </p>
    <p>
    </p>
    <p>
     KOBOZY: Teda dlhý list, pán farár.
    </p>
    <p>
     KOZÁK: Po dlhom za nos vodení dlhý list.
     <span class="emphasis">
      <em>
       (Preč.)
      </em>
     </span>
    </p>
    <p>
     KOBOZY: Jób nedostal viac ohromujúcich zvestí
     <sup>
      [
      <a class="footnote" href="#ftn.id2584917" name="id2584917">
       90
      </a>
      ]
     </sup>
     odrazu ako ja v týchto Krivošanoch.
    </p>
    <p>
     GEJZA: Ja sadám na bagážový voz. Na vrchovom koni ma doomínalo.
    </p>
    <p>
     VYBUBNOVANÁ: Ako sa im páči, víťaz. Pekne nás potešili.
    </p>
    <p>
     GEJZA: Keď mi z tých hladošov dajeden nazrie do dvora, zastrelím ho ako psa.
     <span class="emphasis">
      <em>
       (Šmihne korbáčom a preč.)
      </em>
     </span>
    </p>
    <p>
     KOBOZY: Dohán si kúpil, Gacek?
    </p>
    <p>
     GACEK: Je už na voze.
    </p>
    <p>
     VYBUBNOVANÁ: Veď vy ani neviete iné ako ten smrad cmukať.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584976">
        </a>
        Výstup 19.
       </h2>
      </div>
     </div>
    </div>
    <p>
     <span class="emphasis">
      <em>
       K predošlým Barkes s košíkom, Holba a Žajdlík.
      </em>
     </span>
    </p>
    <p>
    </p>
    <p>
     BARKES: Pani veľkomožná! Toto spadlo z voza, na ktorom mladý pán práve odišli.
    </p>
    <p>
     VYBUBNOVANÁ: Prečo si nekričal za ním?
    </p>
    <p>
     BARKES: Nepočuli pre hrkotanie voza. Neviem, čo tu majú. Nech vezmú svoje.
    </p>
    <p>
     VYBUBNOVANÁ
     <span class="emphasis">
      <em>
       (klmne Kobozyho a Gackovi mihne):
      </em>
     </span>
     Ďakujem, žide.
            Poctivý si človek. Odnes, Gacek, košík do koča.
     <span class="emphasis">
      <em>
       (Gacek preč s
               košíkom.)
      </em>
     </span>
    </p>
    <p>
     BARKES: Iste drahé veci, pani veľkomožná.
    </p>
    <p>
     VYBUBNOVANÁ
     <span class="emphasis">
      <em>
       (šeptom ku Kobozymu):
      </em>
     </span>
     Už by chcel nálezné, kujon.
     <span class="emphasis">
      <em>
       (Nahlas.)
      </em>
     </span>
     Nie tak drahé, že by stálo za prácu ukradnúť ich. To
            je dačo, čo len pre mojeho Gejzu má cenu.
    </p>
    <p>
     BARKES: Nech sa teda poteší. Ja som rád, že som mu dopomohol k svojemu.
     <span class="emphasis">
      <em>
       (Preč.)
      </em>
     </span>
    </p>
    <p>
     VYBUBNOVANÁ: Myslel, že mu hneď pohodím zlatovku. Aspoň v jednej veci sme šťastní.
     <span class="emphasis">
      <em>
       (Kobozy a Vybubnovaná preč.)
      </em>
     </span>
    </p>
    <p>
     HOLBA: Teraz poďme i my, kmotre. Budeme mať čuo rozpráviať doma. Najdúch ten už
            prešiel cez ruky všetkým stavom: sedliak, vojak, žid, pán.
     <span class="emphasis">
      <em>
       (Holba a Žajdlík
               preč.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2585085">
        </a>
        Výstup 20.
       </h2>
      </div>
     </div>
    </div>
    <p>
    </p>
    <p>
     MAŇUŠA: Chvalabohu, že predsa prišlo naposledok decko do rúk náležitých.
    </p>
    <p>
     KAVKA: Nasnovala som ja, priebeh viedol boh.
    </p>
    <p>
     <span class="emphasis">
      <em>
       (Preč obe, opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2583251" name="ftn.id2583251">
        79
       </a>
       ]
      </sup>
      <span class="emphasis">
       <em>
        svetovec akýsi výska
       </em>
      </span>
      , svetobežník
     </p>
    </div>
    <div class="footnote">
     <p>
      <sup>
       [
       <a class="para" href="#id2583266" name="ftn.id2583266">
        80
       </a>
       ]
      </sup>
      <span class="emphasis">
       <em>
        Pol funtíka kávy.
       </em>
      </span>
      Funt je stará váha (0.56 kg).
     </p>
    </div>
    <div class="footnote">
     <p>
      <sup>
       [
       <a class="para" href="#id2583285" name="ftn.id2583285">
        81
       </a>
       ]
      </sup>
      <span class="emphasis">
       <em>
        pri drilichu
       </em>
      </span>
      (z nem.), dvojtkanine
     </p>
    </div>
    <div class="footnote">
     <p>
      <sup>
       [
       <a class="para" href="#id2583710" name="ftn.id2583710">
        82
       </a>
       ]
      </sup>
      <span class="emphasis">
       <em>
        Co to za rarožny chlop!,
       </em>
      </span>
      prudký, výbušný.
     </p>
    </div>
    <div class="footnote">
     <p>
      <sup>
       [
       <a class="para" href="#id2584218" name="ftn.id2584218">
        83
       </a>
       ]
      </sup>
      <span class="emphasis">
       <em>
        I banknóty i úpisy i zálohy
       </em>
      </span>
      , bankovky, dlžobné úpisy a
                  založené veci (hnuteľnosti, na ktoré Sajha požičala peniaze).
     </p>
    </div>
    <div class="footnote">
     <p>
      <sup>
       [
       <a class="para" href="#id2584411" name="ftn.id2584411">
        84
       </a>
       ]
      </sup>
      <span class="emphasis">
       <em>
        Modliu sa ten potom husársky Otčenáš
       </em>
      </span>
      , klial vyberaným
                  spôsobom.
     </p>
    </div>
    <div class="footnote">
     <p>
      <sup>
       [
       <a class="para" href="#id2584526" name="ftn.id2584526">
        85
       </a>
       ]
      </sup>
      <span class="emphasis">
       <em>
        Halbpart, brüderle
       </em>
      </span>
      (nem. žargon), na polovičku,
                  bratku.
     </p>
    </div>
    <div class="footnote">
     <p>
      <sup>
       [
       <a class="para" href="#id2584574" name="ftn.id2584574">
        86
       </a>
       ]
      </sup>
      <span class="emphasis">
       <em>
        Päť groší.
       </em>
      </span>
      Groš bol tri krajciare, husár žiadal teda ako
                  nálezné pätnásť krajciarov.
     </p>
    </div>
    <div class="footnote">
     <p>
      <sup>
       [
       <a class="para" href="#id2584628" name="ftn.id2584628">
        87
       </a>
       ]
      </sup>
      <span class="emphasis">
       <em>
        Ein Kind, Brüderle fán
       </em>
      </span>
      (nem. žargon), dieťa,
                  bratku.
     </p>
    </div>
    <div class="footnote">
     <p>
      <sup>
       [
       <a class="para" href="#id2584807" name="ftn.id2584807">
        88
       </a>
       ]
      </sup>
      <span class="emphasis">
       <em>
        Bude z neho len taký lovec, postavkár, kurič
       </em>
      </span>
      , poľovník,
                  povaľač a fajčiar.
     </p>
    </div>
    <div class="footnote">
     <p>
      <sup>
       [
       <a class="para" href="#id2584834" name="ftn.id2584834">
        89
       </a>
       ]
      </sup>
      <span class="emphasis">
       <em>
        Majkova matka
       </em>
      </span>
      , premilená matka.
     </p>
    </div>
    <div class="footnote">
     <p>
      <sup>
       [
       <a class="para" href="#id2584917" name="ftn.id2584917">
        90
       </a>
       ]
      </sup>
      <span class="emphasis">
       <em>
        Jób nedostal viac ohromujúcich zvestí.
       </em>
      </span>
      Biblický Jób,
                  ktorému v ten istý deň postupne štyria posli zvestovali, že prišiel o celý majetok
                  a že mu zahynuly všetky jeho deti.
     </p>
    </div>
   </div>
  </div>
 </body>
</html>
