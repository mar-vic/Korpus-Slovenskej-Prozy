<html>
 <body>
  <div>
   <div class="titlepage">
    <div>
     <div>
      <h2 class="title">
       <a name="id2517167">
       </a>
       Prehľad českej literatúry na rok 1841
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2517179" name="id2517179">
      1
     </a>
     ]
    </sup>
    <sup>
     [
     <a class="footnote" href="#ftn.id2522962" name="id2522962">
      2
     </a>
     ]
    </sup>
    <sup>
     [
     <a class="footnote" href="#ftn.id2522979" name="id2522979">
      3
     </a>
     ]
    </sup>
   </p>
   <p>
   </p>
   <p>
    Na začiatku nového roku si človek — ukájaný nádejami, ktorých splnenie očakáva od
      budúcnosti — rád premietne v mysli priebeh predošlého roka, oživuje milé i nemilé spomienky, a
      je to akýsi zbožný pocit, slúžiaci k poznaniu seba samého. Tým väčšmi sa patrí obrátiť svoj
      pohľad späť na celok a zamyslieť sa, v čom sa pokročilo, v čom sa treba ešte väčšmi
      pousilovať. Mysliac teda, že českému čitateľstvu poslúžime, zaumienili sme si uverejniť dajaký
      prehľad hodnotnejších diel českej literatúry za predošlý rok, z ktorého by sa dali vidieť i
      pokroky i nedostatky; myslíme, že jedno i druhé rovnako musí vlasteneckú myseľ posilniť a
      povzbudiť k činom, jedno potešiť, druhé napomenúť.
   </p>
   <p>
    Krásna literatúra je v istom ohľade slabou stránkou nášho písomníctva. Multa, sed non multum!
    <sup>
     [
     <a class="footnote" href="#ftn.id2523033" name="id2523033">
      4
     </a>
     ]
    </sup>
    Mohlo by sa tu povedať, alebo po česky: priemerného veľmi veľa, málo však
      vynikajúceho. Ale i tento úsudok nemožno vzťahovať na všetky druhy krásnej literatúry, lebo
      nejedno jej pole doposiaľ leží pusté a nezorané a čaká na svojho pestovateľa. Toto platí najmä
      o krásnej próze. Keďže sa naše čitateľstvo priveľmi zaplavuje básňami — mali sme radšej
      povedať, že kníhkupecké sklady, lebo táto povodeň málokedy prekračuje ich prah — darmo hľadá
      milovník príjemne baviaceho čítania potravu, ktorú by už nebol okúsil niekde za cudzozemským
      stolom. Ešte sa nenarodil autor, ktorý by nám vytvoril novelistickú literatúru. Čo sa v tejto
      oblasti až dosiaľ urobilo, to je roztratené po časopisoch, rozkúskované a rozdrobené! Prečo
      nik ešte na to nepomyslel, aby utvoril zbierku pôvodných rozprávok? Isteže by bol pekný celok
      z toho, čo je dosiaľ kde-kade roztratené, ba sčasti i zabudnuté. No čo aj dakedy v tejto
      oblasti pôvodného vznikne, zriedkakedy má väčšiu hodnotu a o takých plodoch radšej mlčíme. Ak
      však je isté, že hodnotnejšie plody krásnej prózy sa sústreďujú v časopisoch, nemožno to
      povedať aj o ostatných poetických výtvoroch. Kto by chcel u nás posúdiť stav literatúry podľa
      časopisov, veľmi by sa zmýlil. Ak ostatné druhy národnej literatúry rozkvitajú úspešne a
      potešiteľne, náš časopisecký život nepokročil o nič a vari ešte veľa času prejde, kým mu z
      cesty vystúpia všetky tie skryté i zjavné prekážky, ktoré mu zabraňujú rozkvitnúť. Doteraz
      boli a sú
    <span class="emphasis">
     <em>
      Květy
     </em>
    </span>
    <sup>
     [
     <a class="footnote" href="#ftn.id2523077" name="id2523077">
      5
     </a>
     ]
    </sup>
    naším popredným a najobľúbenejším verejným tlmočníkom problémov národnej
      slovesnosti, ktorý smer usiluje sa redakcia už niekoľko rokov udržiavať s chvályhodnou
      starostlivosťou, k čomu ak by sa pridružila dokonalá správnosť jazyka a niekedy aj lepší výber
      najmä úvah, nemohli by sme si želať už nič viacej.
    <span class="emphasis">
     <em>
      Včela
     </em>
    </span>
    , príloha
    <span class="emphasis">
     <em>
      Pražských novín
     </em>
    </span>
    ,
    <sup>
     [
     <a class="footnote" href="#ftn.id2523113" name="id2523113">
      6
     </a>
     ]
    </sup>
    zachováva si svoju zvyčajnú úroveň ako ony samy a nemôžeme povedať, že by minulého
      roku bola jej hodnota poklesla. K časopisom do určitej miery musíme pripočítať aj
    <span class="emphasis">
     <em>
      Vlastimila
     </em>
    </span>
    <sup>
     [
     <a class="footnote" href="#ftn.id2523135" name="id2523135">
      7
     </a>
     ]
    </sup>
    a
    <span class="emphasis">
     <em>
      Dennicu
     </em>
    </span>
    .
    <sup>
     [
     <a class="footnote" href="#ftn.id2523156" name="id2523156">
      8
     </a>
     ]
    </sup>
    Predlanského roku sa vyskytli dva potešiteľné úkazy, ktoré sa zdali prinášať do
      našej ospanlivej časopiseckej literatúry nový život, ich cieľom bola zábava spojená s poučením
      a do svojho obsahu zahŕňali všetko, čokoľvek vzbudzovalo práve verejný záujem. Ale, bohužiaľ,
      sotva tieto časopisy skončili svoje ročné obdobie, už opäť nastúpilo obyčajné ochabnutie, a
      namiesto dvanástich zväzkov videli sme z Vlastimila iba päť a z Dennice dokonca iba dva
      zväzky! Nevedno, aké tu boli skazonosné prekážky, no vec je tým čudnejšia, pretože oba spisy
      dosiahli medzi obecenstvom veľkú obľubu a mali dostatok čitateľov i odberateľov.
    <sup>
     [
     <a class="footnote" href="#ftn.id2523196" name="id2523196">
      9
     </a>
     ]
    </sup>
    Toľkoto o periodickej literatúre.
   </p>
   <p>
    Ak chceme teraz prikročiť k ohodnocovaniu aspoň daktorých významnejších plodov krásnej
      literatúry, do oka nám padnú predovšetkým
    <span class="emphasis">
     <em>
      Zobrané spisy Josefa Jungmanna
     </em>
    </span>
    ,
      ktoré vyšli ako prvý zväzok
    <span class="emphasis">
     <em>
      Novočeskej bibliotéky
     </em>
    </span>
    ,
    <sup>
     [
     <a class="footnote" href="#ftn.id2523225" name="id2523225">
      10
     </a>
     ]
    </sup>
    vydávanej nákladom múzea. Táto kniha významne obohatila našu literatúru z dvoch
      hľadísk, lebo svojím vyjdením splnila nielen dávnu žiadosť všetkých ctiteľov Jungmannových a
      jeho ušľachtilej Múzy a ktorého menšie i básnické i prozaické práce nachádzame tu usporiadané
      pohromade v peknom súbore, ale obsahuje i dosiaľ nevytlačené diela, z ktorých najvynikajúcejší
      je preklad Goetheho roztomilej idylickej rozprávky Hermann a Dorothea. Netreba mi hovoriť, že
      Múzeum české nemohlo Novočeskú bibliotéku ani dôstojnejšie začať než vydávaním spisov muža,
      ktorý sa zaslúžil o literatúru spomedzi ostatných najväčšmi, a sotva ktorý iný spis by bol
      získal toľko príťažlivosti a záujmu. Táto kniha bola už na inom mieste ohodnotená podľa
      zásluhy, my tu pre nedostatok času a miesta uvedieme iba to, že Jungmannovo pero nemá páru v
      kráse a prirodzenom pôvabe. Jeho básnické preklady sú skutočne majstrovské práce, jeho pôvodné
      básne sú plody ducha čistého, obdareného vrúcnym citom, a jeho rozpravy obsahom i formou
      naskrz klasické. Čo tejto knihe dodáva mimoriadnu zaujímavosť, je to, že spisovateľa sledujeme
      v najrozličnejších obdobiach jeho dlhoročného literárneho účinkovania, majúc pred očami postup
      všetkých jeho úsilí a úspechov až do najnovších čias. Neostáva nám iné, než si želať, aby
      Novočeská bibliotéka obsahovala čo najviac takýchto spisov a aby náš dôstojný a ctihodný
      nestor neupustil od nového vydania i svojich väčších spisov, ako sú: Miltonov Stratený raj
    <sup>
     [
     <a class="footnote" href="#ftn.id2523275" name="id2523275">
      11
     </a>
     ]
    </sup>
    a História literatúry českej,
    <sup>
     [
     <a class="footnote" href="#ftn.id2523293" name="id2523293">
      12
     </a>
     ]
    </sup>
    lebo dobre vieme, že sa už dávno na to chystal ich opravovaním a rozširovaním.
   </p>
   <p>
    Predošlého roku vyšli tri zbierky
    <span class="emphasis">
     <em>
      básní
     </em>
    </span>
    , od
    <span class="emphasis">
     <em>
      Sabinu
     </em>
    </span>
    ,
    <sup>
     [
     <a class="footnote" href="#ftn.id2523326" name="id2523326">
      13
     </a>
     ]
    </sup>
    <span class="emphasis">
     <em>
      Hněvkovského
     </em>
    </span>
    <sup>
     [
     <a class="footnote" href="#ftn.id2523344" name="id2523344">
      14
     </a>
     ]
    </sup>
    a
    <span class="emphasis">
     <em>
      Jablonského
     </em>
    </span>
    .
    <sup>
     [
     <a class="footnote" href="#ftn.id2523360" name="id2523360">
      15
     </a>
     ]
    </sup>
    <span class="emphasis">
     <em>
      Sabinove
     </em>
    </span>
    básne sú slabým odbleskom zhasínajúceho svetla, prázdnou
      škrupinou, mŕtvou ideou. Neustálená myseľ, nenachádzajúca v sebe dostatok podstatnej látky pre
      vyjadrenie citov, vedie autora ako kukučka k jednotvárnemu opakovaniu tej istej myšlienky.
      Kde-tu nájde sa i dačo dobré, svedčiace o spisovateľovom nadaní, ktorý by iste dosiahol lepšie
      výsledky, keby sa správal mužnejšie a samostatnejšie a svojim citom poskytoval menej miesta.
      Úplne opačným úkazom sú
    <span class="emphasis">
     <em>
      básne Hněvkovského
     </em>
    </span>
    , pomník to z dávno zašlých
      čias, ktorého však niektoré jednotlivé časti budú vždy obľúbené. V každom prípade je
      chvályhodná očividná starcova snaha: prispôsobiť svojho ducha pokroku čias a vmiešať sa do
      hlučného, mrviaceho sa davu nového pokolenia. A v
    <span class="emphasis">
     <em>
      Jablonskom
     </em>
    </span>
    vítame
      skutočného, zasväteného básnika v plnom zmysle slova. Zbierka jeho obsahuje epické, erotické,
      didaktické a rozličné básne. V epickom živle sa pohybuje nie veľmi šťastne, jemnému citlivému
      duchu chýba potrebná plastická objektívnosť a dôraznosť. Celkom ináč sa básnik prejavuje v
    <span class="emphasis">
     <em>
      piesňach ľúbostných
     </em>
    </span>
    , rozdelených na dve časti. Prvá z nich (aby sme
      opakovali už inde povedané slová) dýcha všetkou tou rozkošnou slasťou a ihravou nežnosťou
      prvej, mladej lásky, a v druhej časti od svojej devy odlúčený milenec bolesť srdca vyjadruje
      dojímajúcim žiaľom. Obe časti oplývajú hĺbkou citu a v oboch sa odráža čistá, neskalená, hoci
      akýmsi závojom smútku ľahko zastretá myseľ, ktorá však nadobúda útechu v dôverčivom pohľade do
      večnosti. Najznamenitejšou časťou celej zbierky je však
    <span class="emphasis">
     <em>
      otcovská múdrosť prvotiny,
        didaktickej básne Šalamún
     </em>
    </span>
    . Ak sa nám Jablonský v ľúbostných piesňach prejavil ako
      jemnocitný básnik v plnom zmysle slova, tu sa javí ako hlbokomyseľný mudrc, pred ktorého
      jasným okom leží život a svet ani otvorená kniha. Poučenia, aké tu dáva otec synovi v
      básnickej forme, sú taktiež perlami, navlečenými na zlatú niť opravdivej nábožnosti. Podľa
      toho možno si urobiť úsudok aj o zvyšku knihy, ktorý obsahuje
    <span class="emphasis">
     <em>
      básne
        rozličné
     </em>
    </span>
    . I tu sa prejavuje ten istý nežný, ušľachtilý, nábožný duch, spojený s
      horlivým vlastenectvom, v milých a utešených plodoch. Forma je naskrz ušľachtilá a primeraná,
      pravopis najnovší, zlepšený a celé vydanie je veľmi úhľadné. Napokon musíme sa ešte zmieniť o
    <span class="emphasis">
     <em>
      Pomněnkách
     </em>
    </span>
    .
    <sup>
     [
     <a class="footnote" href="#ftn.id2523471" name="id2523471">
      16
     </a>
     ]
    </sup>
    Je to príležitostný spis, obsahujúci dvadsať básničiek rovnakého rozsahu na chválu
      krásneho pohlavia od rozličných skladateľov, rozličných spanilých kvietkov, spletených do
      krásneho venca.
   </p>
   <p>
    Pozoruhodným výtvorom sú
    <span class="emphasis">
     <em>
      Snemy zvierat
     </em>
    </span>
    od
    <span class="emphasis">
     <em>
      Vinařického
     </em>
    </span>
    .
    <sup>
     [
     <a class="footnote" href="#ftn.id2523506" name="id2523506">
      17
     </a>
     ]
    </sup>
    Je to satirická báseň, v ktorej spisovateľ vynaložil veľa vtipu pri karhaní chýb
      ovládajúcich naše časy. Forma, ako sme u Vinařického mohli vždy konštatovať, je pekná a
      dokonalá, škoda, že cieľ básne je taký, s akým sa sotva zmieria vládnuce názory čias. Rovnako
      je márne stavať hrádze proti potope ako bojovať proti duchu času. Naostatok každá vec má svoje
      extrémy, ktoré sa nemajú miešať s jej vlastným jadrom.
   </p>
   <p>
    Po dlhom odmlčaní sa ozval i dobre známy
    <span class="emphasis">
     <em>
      Turinský
     </em>
    </span>
    <sup>
     [
     <a class="footnote" href="#ftn.id2506359" name="id2506359">
      18
     </a>
     ]
    </sup>
    s novým plodom svojej Múzy, so
    <span class="emphasis">
     <em>
      smutnohrou Virgínia
     </em>
    </span>
    . Skladateľ
      Angelíny tu znovu dokázal, že jeho poľom je lyrika, a nie dráma. Kto pozná Angelínu, môže si
      urobiť predstavu i o Virgínii. Čisto lyrické výlevy citov majú nahradiť dramatický účinok,
      povahy osôb odokrýva iba reč, a nie ich konanie, a tak celý ten príbeh, v ktorom sa mala
      prejaviť najvyššia mravná sila jednotlivcov a fyzická sila celého národa, zvädol pod
      spisovateľovým perom. Kde by sa mala prejaviť činnosť, zračí sa útrpnosť, ba i spravodlivý
      hnev vzbúreného ľudu vyjadruje a rozplýva sa iba v ženskom bedákaní a plači. No Virgínia má i
      premnoho krásnych detailov a popri všetkých svojich chybách zostane pekným plodom ušľachtilého
      ducha. — Iným dramatickým výtvorom je
    <span class="emphasis">
     <em>
      Maliar Karel Skreta, veselohra
     </em>
    </span>
    od
    <span class="emphasis">
     <em>
      V. A. Svobodu
     </em>
    </span>
    .
    <sup>
     [
     <a class="footnote" href="#ftn.id2506414" name="id2506414">
      19
     </a>
     ]
    </sup>
    Je to vydarená práca, ktorej verejné predvedenie túžobne očakávame.
   </p>
   <p>
    Povšimnutie si zaslúži, ako sa v poslednom roku vzmáhala u nás humoristická tvorba. Okrem
    <span class="emphasis">
     <em>
      Rubešových rečňovaniek
     </em>
    </span>
    ,
    <sup>
     [
     <a class="footnote" href="#ftn.id2506444" name="id2506444">
      20
     </a>
     ]
    </sup>
    ktorých hodnota je už dávno a dobre známa, ležia pred nami
    <span class="emphasis">
     <em>
      Trnky
     </em>
    </span>
    od
    <span class="emphasis">
     <em>
      Františka Hajniša
     </em>
    </span>
    ,
    <sup>
     [
     <a class="footnote" href="#ftn.id2506484" name="id2506484">
      21
     </a>
     ]
    </sup>
    štyri zväzky
    <span class="emphasis">
     <em>
      Palečka
     </em>
    </span>
    , spisu na pokračovanie, a najnovší
    <span class="emphasis">
     <em>
      Rubešov
     </em>
    </span>
    spis
    <span class="emphasis">
     <em>
      Pán amanuensis na vidieku
     </em>
    </span>
    . Trnky nie
      sú ničím iným než zbierkou výstižných i nevýstižných, celkove však jednotvárnych epigramov, no
      ako drobnosť pre nejedného priateľa vtipu vítaný darček. Palečka by sme mohli nazvať časopisom
      žartu a pravdy; vie tak podarene vykresliť ľudí a ich správanie sa, že by si ich mohol ihneď
      maľovať, tak dobre pozná slabé stránky ľudí všetkých druhov, akoby bol na ich pozorovanie
      vynaložil zvláštne a špeciálne štúdium, a napokon vie stvárať také nevinné žarty a predniesť
      také výstižné vtipy, že keby sa i niekto naň nahneval pre dajaký štuchanec, ihneď sa musí s
      ním opäť zmieriť. Spisovatelia a vydavateľ si iste právom zaslúžia vďačnosť a uznanie od nášho
      smiech obľubujúceho obecenstva. Naposledok
    <span class="emphasis">
     <em>
      Pán amanuensis
     </em>
    </span>
    je novela,
      opisujúca rozličné príhody a dobrodružstvá absolvovaného právnika, ktorý sa zberá na
      prázdniny. Osnova rozprávky je prirodzená, len to je akosi nepochopiteľné, že advokát
      prijímajúci pisára predovšetkým od neho žiada, aby ho presvedčil, či vie napísať novelu. Či je
      to vymyslené iba kvôli druhému titulu
    <span class="emphasis">
     <em>
      Cesta za novelou
     </em>
    </span>
    , ktorý mal vábiť?
      Ináč sú tu vyrozprávané všetko také čudné príhody, aké sa môžu ľahko pritrafiť veselému
      študentovi, zberajúcemu sa z Prahy domov, iba pán správca a jeho pisár zdajú sa nám byť ešte z
      predošlého storočia, lebo dnes i tento druh ľudí veľmi pokročil v civilizácii a vie sa
    <span class="emphasis">
     <em>
      nóbl
     </em>
    </span>
    správať ako každý iný. Celá rozprávka oplýva ináč vtipom a v nej
      vykreslené obrázky zo života sú vybrané zo skutočnosti a napísané s vynikajúcim humorom. Pánom
      amanuensom spisovateľ vytvoril nový stupeň k dosiahnutiu vrcholu priazne u obecenstva.
   </p>
   <p>
    To je takmer všetko, čo pôvodného sa v minulom roku vyskytlo v krásnej literatúre; menej
      významné a nevydarenejšie plody radšej nespomíname.
   </p>
   <p>
    Dôležitý a pozoruhodný spis je
    <span class="emphasis">
     <em>
      Erbenova
     </em>
    </span>
    <sup>
     [
     <a class="footnote" href="#ftn.id2506598" name="id2506598">
      22
     </a>
     ]
    </sup>
    zbierka českých národných piesní. Dosiaľ sa mohlo Čechom právom vyčítať, že si
      veľmi málo vážia národné básnictvo, lebo zatiaľ, čo Moravania i Slováci vydali svoje
      samostatné zbierky, Česi okrem tých niekoľkých piesní v zbierke Čelakovského
    <sup>
     [
     <a class="footnote" href="#ftn.id2506627" name="id2506627">
      23
     </a>
     ]
    </sup>
    nezozbierali nič. A národné básnictvo je predsa poklad, na ktorý by mala každá
      mladá literatúra predovšetkým obrátiť svoju pozornosť a zvoliť si ho takmer za základ.
      Zberateľ, sám šťastne nadaný básnik, zapodieval sa už viacej rokov s veľkou láskou a
      horlivosťou vyhľadávaním a zhromažďovaním týchto samorastlých kvietkov národnej Múzy a svojou
      usilovnosťou prenikol do tých najhlbších tajomstiev národa. I pošťastilo sa mu zozbierať
      úctyhodný počet piesní, medzi ktorými sú viaceré vzácne pamiatky, čo by boli vari bez jeho
      usilovnosti zapadli do večného zabudnutia. Hneď v tomto prvom zväzku (a majú vyjsť najmenej
      tri) nachádzame niekoľko epických piesní, aké medzi naším ľudom už takmer úplne vyhynuli a
      ktoré nežnosťou citu a prostosrdečnou jednoduchosťou možno pridružiť k lepším plodom tohto
      druhu. S akou svedomitou starostlivosťou konal zberateľ svoju prácu vidieť z množstva
      variantov, ktoré uvádza. Jeho poznámky obsahujú veľa prípadných vysvetliviek, svedčiacich o
      bystrom pohľade na národný život. Dobre vediac, že slová piesní bez nápevu sú telom bez duše,
      postaral sa zberateľ ku svojim piesňam i o nápevy, ktoré budú tvoriť samostatné hudobné dielo
      a vychádzať budú osobitne. I čo sa týka vonkajšej úhľadnosti, je táto kniha hodná pochvaly.
   </p>
   <p>
    Arciotca všetkých básnikov, velebného Homéra, ktorého sme už dávno túžili vidieť v českom
      odeve, predložil nám neúnavný
    <span class="emphasis">
     <em>
      Vlčkovský
     </em>
    </span>
    ,
    <sup>
     [
     <a class="footnote" href="#ftn.id2506691" name="id2506691">
      24
     </a>
     ]
    </sup>
    preložiac
    <span class="emphasis">
     <em>
      Iliadu
     </em>
    </span>
    . Zbytočné by tu bolo hovoriť o zásluhe,
      ktorú si tým prekladateľ získal o literatúru, lebo každému vzdelancovi je to jasné. Na
      preklade samom s úplnou istotou vidieť, že pochádza od básnika. Smelo môžeme tvrdiť, že
      akokoľvek verne prekladal náš pevec, predsa pohybuje sa všade tak voľne, že nezotrel z
      originálu ani najmenší odtieň básnickej krásy, a z tohto hľadiska môže sa český Homér
      prirovnať k najlepším inojazyčným prekladom tohto básnika. Ak si pri takomto diele ešte dačo
      želať, je iste to, žeby prekladateľ menej používal všelijaké archaizmy a neobyčajné výrazy, a
      to iba z ohľadu na naše čitaleľstvo, ktoré nemá a ani tak skoro mať nebude prostriedky, aby
      nadobudlo vyššie jazykové vzdelanie.
   </p>
   <p>
    Naostatok je česká Iliada prvým zväzkom
    <span class="emphasis">
     <em>
      Bibliotéky klasikov všetkých vekov a
        národov
     </em>
    </span>
    , od ktorej si môžeme sľubovať veľké obohatenie literatúry.
   </p>
   <p>
    Z Güntrovskej tlačiarne vo Vratislavi vyšiel preklad
    <span class="emphasis">
     <em>
      Schillerových
        básní
     </em>
    </span>
    od
    <span class="emphasis">
     <em>
      Purkyňu
     </em>
    </span>
    .
    <sup>
     [
     <a class="footnote" href="#ftn.id2506768" name="id2506768">
      25
     </a>
     ]
    </sup>
    Neľahká to úloha, ktorú dômyselný prekladateľ zvládol znamenite. Preklad sa
      vydaril nad očakávanie; niektoré tu i tam sa vyskytujúce chyby možno vysvetliť vzdialenosťou
      miesta, v ktorom sa kniha tlačila. I tuná je pravopis najnovší, opravený.
    <sup>
     [
     <a class="footnote" href="#ftn.id2506797" name="id2506797">
      26
     </a>
     ]
    </sup>
    Nemôžeme túto príležitosť obísť, aby sme nevzdali zaslúženú vďaku mužovi
      vlasteneckej duše, žijúcemu mimo našej milej vlasti, ktorý i v cudzích krajinách isteže s
      veľkými obeťami povznáša a rozširuje našu literatúru. Jeho zásluhou stala sa Vratislav
      dôležitým miestom pre slovanskú vzájomnosť. A ak obdivujeme túto jeho horlivosť a úsilie, tým
      väčšmi nás musí prekvapiť, že Purkyně, ktorý sa po Európe preslávil v úplne inom odbore,
      nezabudol sa venovať aj krásnemu umeniu, čo — ako tu vidíme — neprestáva pestovať so záľubou a
      nemalým úspechom.
   </p>
   <p>
    Z prozaických prekladov, ktorých je vždy hojnosť, uvedieme tu iba tri významnejšie spisy:
    <span class="emphasis">
     <em>
      Hora Sinai
     </em>
    </span>
    ,
    <sup>
     [
     <a class="footnote" href="#ftn.id2506840" name="id2506840">
      27
     </a>
     ]
    </sup>
    <span class="emphasis">
     <em>
      cestopisné obrazy
     </em>
    </span>
    od
    <span class="emphasis">
     <em>
      Dumasa a Dausatsa
     </em>
    </span>
    z
      francúzštiny,
    <span class="emphasis">
     <em>
      Ivan Vyžihin
     </em>
    </span>
    od
    <span class="emphasis">
     <em>
      Bulgarina
     </em>
    </span>
    ,
    <sup>
     [
     <a class="footnote" href="#ftn.id2506872" name="id2506872">
      28
     </a>
     ]
    </sup>
    preložený
    <span class="emphasis">
     <em>
      Bačkorom
     </em>
    </span>
    ,
    <sup>
     [
     <a class="footnote" href="#ftn.id2506890" name="id2506890">
      29
     </a>
     ]
    </sup>
    a
    <span class="emphasis">
     <em>
      Mulla Nur
     </em>
    </span>
    od
    <span class="emphasis">
     <em>
      Marlinského
     </em>
    </span>
    <sup>
     [
     <a class="footnote" href="#ftn.id2506909" name="id2506909">
      30
     </a>
     ]
    </sup>
    v preklade
    <span class="emphasis">
     <em>
      Fr. Šíra
     </em>
    </span>
    .
    <sup>
     [
     <a class="footnote" href="#ftn.id2506932" name="id2506932">
      31
     </a>
     ]
    </sup>
    Cestopis je ľahká, iba na pobavenie zameraná práca dvoch šikovných Francúzov,
      ktorá vie strhnúť čitateľa živým opisom cudzieho života a cudzích mravov, takže nepochybujeme,
      že i u nás si obecenstvo túto knihu obľúbi.
    <span class="emphasis">
     <em>
      Ivan Vyžihin
     </em>
    </span>
    je takzvaný
      ruský Gil Blas,
    <sup>
     [
     <a class="footnote" href="#ftn.id2506958" name="id2506958">
      32
     </a>
     ]
    </sup>
    totiž román, opisujúci najrozličnejšie stavy ruskej spoločnosti. Hodnotu tejto
      knihy uznali už aj iné národy, do ktorých jazyka bola preložená, a nášmu prekladateľovi musíme
      byť vďační za to, že zoznámil naše obecenstvo s týmto spisom.
    <span class="emphasis">
     <em>
      Mulla Nur
     </em>
    </span>
    vyšiel ako piaty zväzok zábavného čítania, ktoré začalo pred rokmi vychádzať v Jičíne u Kastránka
    <sup>
     [
     <a class="footnote" href="#ftn.id2506987" name="id2506987">
      33
     </a>
     ]
    </sup>
    a už dávno sa pokladalo za zaniknuté. Táto rozprávka povestného ruského novelistu
      živými farbami kreslí kaukazský život a mravy, a v jej opisoch poznať básnika. I keby sme
      nevedeli, že je preložená z ruštiny, uhádli by sme to z množstva rusizmov v preklade, ktoré na
      české ucho útočia ako neznáme zvuky a pripomínajú akési všeslovanské nárečie. Okrem toho celá
      vonkajšia úprava knihy je obrazom nevkusnosti, nepatriacim do nášho storočia.
   </p>
   <p>
    Slovenskej literatúre venovali sme v tomto našom prehľade zvláštnu stať nie preto, že by
      sme ju vari vylučovali z českej literatúry, ba sme tej mienky, že hoci doteraz netvorí jej
      dajakú významnú časť, ale vždy je veľmi dôležitá, a to pre iné mravné príčiny, medzi ktorými
      najhlavnejšou je tá, že postavenie Slovákov voči Maďarom pôsobí na všetky ich plody natoľko,
      že uznávame za potrebné zmieniť sa predovšetkým o ňom. Akých sa Maďari strašiakov boja,
      usilujúc sa silou mocou vyničiť slovenskú národnosť, dokazuje dlhý spor, ktorý vznikol po
      vyjdení
    <span class="emphasis">
     <em>
      Jitřenky
     </em>
    </span>
    <sup>
     [
     <a class="footnote" href="#ftn.id2507038" name="id2507038">
      34
     </a>
     ]
    </sup>
    medzi maďarskými časopismi a profesorom Hlaváčkom
    <sup>
     [
     <a class="footnote" href="#ftn.id2507054" name="id2507054">
      35
     </a>
     ]
    </sup>
    v Levoči. Tieto plody česko-slovenských učencov
    <sup>
     [
     <a class="footnote" href="#ftn.id2507075" name="id2507075">
      36
     </a>
     ]
    </sup>
    na levočskom lýceu, ktoré nemožno pokladať za iné než školské cvičenia a v ktorých
      ležia ukryté ešte len niektoré vydarenejšie schopnosti, až natoľko popudili proti sebe i proti
      profesorovi Hlaváčkovi, vyučujúcemu v Levoči česko-slovenský jazyk, hnev niektorých
      Pseudo-maďarov, že títo, Hlavačka verejne obviniac zo zrady vlasti, dali podnet k búrlivému
      sporu, ktorý slovenská strana viedla až príliš mierne. Samostatnejšie a dôraznejšie vystupuje
      anonymný autor
    <span class="emphasis">
     <em>
      Apologie
     </em>
    </span>
    <sup>
     [
     <a class="footnote" href="#ftn.id2507098" name="id2507098">
      37
     </a>
     ]
    </sup>
    v obhajovaní prirodzených práv slovenskej národnosti, a dúfame, že jeho dôrazné
      slová nájdu cestu k mysliam mnohých dosiaľ ľahostajných a nevšímavých jeho krajanov.
      Spisovateľ spomínanej Apologie okrem toho s neobyčajnou obratnosťou vládne i jazykom, ktorý
      zastáva, a z celého spisu preniká zrelý a rozvážny duch. Aj maďarskému útlaku musíme z veľkej
      časti pričítať tuhšie primknutie sa niektorých mladých Slovákov v Prešporku k vydavateľovi Tatranky
    <sup>
     [
     <a class="footnote" href="#ftn.id2507129" name="id2507129">
      38
     </a>
     ]
    </sup>
    <span class="emphasis">
     <em>
      J. Palkovičovi
     </em>
    </span>
    , a poskytnutie mu plodov svojej Múzy pre spomenutý
      almanach na pokračovanie. Vydavateľ Tatranky nemôže síce dosiaľ oželieť starý bratský pravopis,
    <sup>
     [
     <a class="footnote" href="#ftn.id2507157" name="id2507157">
      39
     </a>
     ]
    </sup>
    no tento spis nadobúda slušnejšiu a primeranejšiu podobu a je nádej, ak sa bude
      takto pokračovať, že sa stane literárnym nástrojom, akého je na Slovensku tak veľmi treba. —
      Naostatok ostáva nám zmieniť sa ešte o
    <span class="emphasis">
     <em>
      Hurbanovej Ceste po Čechách a
        Morave
     </em>
    </span>
    ,
    <sup>
     [
     <a class="footnote" href="#ftn.id2507186" name="id2507186">
      40
     </a>
     ]
    </sup>
    v ktorej spomenutý mladý Slovák predkladá svojim krajanom zprávu, čo na svojom
      výlete do zbrataných krajín videl a s kým z vlastencov sa kde zoznámil. Takéto zprávy sú
      isteže chvályhodné, aj sa nimi utužuje vzájomnosť a domáce čitateľstvo sa zoznamuje so stavom
      spriateleného národa i so všetkým jeho snažením a úsilím, čím nadobúda súčasne i meradlo
      vlastnej činnosti. Že sa pozornému cestovateľovi ponúka mnoho vecí na rozličné zamyslenie sa a
      porovnávanie, je prirodzené, a preto i tento cestopis obsahuje veľmi veľa takýchto miest. Ale
      práve jeho úvahová časť zdá sa nám slabšia než opisná, a tej prvej by bolo tu i tam dôkladné
      skrátenie iba na úžitok. O novom súbornom a skvostnom vydaní básní Jána Hollého,
    <sup>
     [
     <a class="footnote" href="#ftn.id2507233" name="id2507233">
      41
     </a>
     ]
    </sup>
    týchto vynikajúcich plodov panónskej Múzy, hoci vlani začatom, no aj tak ešte
      nedokončenom, budeme môcť obšírnejšie povedať až neskôr.
   </p>
   <p>
    Medzi vychovávateľskými spismi, ktoré vyšli minulého roku, nachádzame:
    <span class="emphasis">
     <em>
      Malého
        pisára
     </em>
    </span>
    <sup>
     [
     <a class="footnote" href="#ftn.id2507262" name="id2507262">
      42
     </a>
     ]
    </sup>
    čiže praktický návod na začiatky v písaní pre učiteľov a vychovávateľov od
    <span class="emphasis">
     <em>
      Jana Svobodu, Malú čítanku
     </em>
    </span>
    <sup>
     [
     <a class="footnote" href="#ftn.id2507288" name="id2507288">
      43
     </a>
     ]
    </sup>
    s niekoľkými abecedami, ako i návodmi na čítanie a pravopis a so sedemadvadsiatimi
      obrázkami od
    <span class="emphasis">
     <em>
      Františka Šumavského
     </em>
    </span>
    <sup>
     [
     <a class="footnote" href="#ftn.id2507311" name="id2507311">
      44
     </a>
     ]
    </sup>
    a
    <span class="emphasis">
     <em>
      Bibliotéku pre mládež
     </em>
    </span>
    od
    <span class="emphasis">
     <em>
      Vlasáka
     </em>
    </span>
    .
    <sup>
     [
     <a class="footnote" href="#ftn.id2507336" name="id2507336">
      45
     </a>
     ]
    </sup>
    Sú to tri knižky, nemálo užitočné pre našu najmenšiu vlasteneckú mládež vydané
      práve v najpotrebnejšom čase. V Malom pisárovi sa
    <span class="emphasis">
     <em>
      zlaté zrnká národných
        prísloví
     </em>
    </span>
    dobre používajú a uvádzajú, no často sa miešajú s historickými a inými,
      ale zlatými zrnkami by sa nemenej odôvodnene mohli nazvať i pamätné výroky alebo klasické,
      dietkam primerané miesta z rozličných spisovateľov starých i novších, ako ich zozbierali spisy
      hĺbavých mudrcov, Klobušický
    <sup>
     [
     <a class="footnote" href="#ftn.id2507370" name="id2507370">
      46
     </a>
     ]
    </sup>
    a iní v prekladoch, a preto tu na predpisoch našli nemálo dôstojné miesto. Postup
      v ťahoch písma je síce dobrý a chvályhodný, no ťahy samotné sú nepekné a istá snaha po väzbe
      písmen latinských zviedla spisovateľa tak ďaleko, že
    <span class="emphasis">
     <em>
      d
     </em>
    </span>
    vyzerá ako
    <span class="emphasis">
     <em>
      el
     </em>
    </span>
    ,
    <span class="emphasis">
     <em>
      o
     </em>
    </span>
    ako stočené
    <span class="emphasis">
     <em>
      e
     </em>
    </span>
    atď.
      Vieme síce, že spisovateľ bral ohľad najmä na momentálne písanie, a má skutočne pravdu, ak
      brojí proti štyriaosemdesiatnásobnému prepisovaniu toho istého predpisu, ale určitá miera
      estetičnosti nikdy nesmie padnúť za obeť niektorým druhoradým výhodám. Kde sa nedá viazať, tam
      pero nech len poslušne beží nad papierom vo vzduchu. Hoci je tento spis kde-tu menej vydarený,
      predsa je starostlivejšie vypracovaný než Šumavského Malá čítanka. Nielenže mnohé z
      vytlačených obrázkov sú úplne chybné, napr. fenikel, šafrán, mišpuľa, indigo, anis, tekvica
      atď. (lebo miesto mišpule vidíme vari makovicu, miesto tekvice dokonca tulipán), ale i obsah
      je kde-tu nevydarený. Sentimentálne listy tamtých detí (str. 66 atď.) vari nikdy sa nebudú
      páčiť deťom. V podobných spisoch pre dietky treba sa vystríhať chýb, ako sú na str. 23, kde
      dieťa matkine slová pokladá za babské reči, alebo kde sa u veľrýb zisťujú dve kostice a
      zamieňajú sa s čeľusťami. Pri obrázkoch takého druhu, aké sú tuná použité, radili by sme dbať
      vždy čo najväčšmi na
    <span class="emphasis">
     <em>
      názornosť
     </em>
    </span>
    a neusilovať sa malý listnatý stromček
      vôbec nazvať dubom, citrónom, ebenom, morušou, osikou atď., lebo viacej než pojem stromčeka si
      tu nemožno predstaviť. Napokon predsa i táto knižka má svoje praktické dobré stránky; a to, čo
      sa tuná dobromyseľne vyčítalo, nech sa nepokladá hneď za znevažovanie a opovrhnutie. Cuique suum.
    <sup>
     [
     <a class="footnote" href="#ftn.id2507418" name="id2507418">
      47
     </a>
     ]
    </sup>
    — Spis na pokračovanie, Bibliotéka od Vlasáka, bol a je ešte vždy vítaným darom
      pre našu vlasť; pritom treba ľutovať iba to, že vo vychovávateľstve sme ju ešte nevymanili z
      cudzích vzorov a nedostatkov.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2517179" name="ftn.id2517179">
        1
       </a>
       ]
      </sup>
      Rozšírenie nášho časopisu poskytuje redakcii možnosť z času na čas uskutočňovať mnohé
          dávno mienené a opäť odložené plány. K tomuto patrí medziiným aj každoročné uverejňovanie
          stručného prehľadu našej národnej literatúry, a to celkove a akoby v jednom obraze, no bez
          vylúčenia obšírnejších dôkladných rozborov a zpráv o jednotlivých vynikajúcejších plodoch,
          pokiaľ by ich redakcii v budúcnosti hojnejšie posielali naši slovutní literáti. Tento
          prehľad — zostavený z príspevkov niekoľkých vážených spisovateľov podľa rôznorodosti
          náukových a slovesných oblastí, a v ktorom sa prihliada, pri patričnej ohľaduplnosti voči
          osobám, predovšetkým a iba na spravodlivé ohodnotenie veci — nech sa pokladá a láskavo
          posudzuje ako predbežný pokus toho, čo azda raz, ak sa splní naša túžba a nádej, dozreje
          vo väčšie i plnšie, usporiadanejšie i vecnejšie dielo; pravda, ak sa v ňom tu i tam nájde
          dačo nedokonalé alebo dokonca nesprávne, čo sa stalo bez našej vôle a navzdor našej veľkej
          starostlivosti, nech sa pamätá na to, „že to písali ľudia, a nie anjeli“, a že všetkým
          ľudským žiadostiam i chúťkam nemôžu vyhovieť ani sami anjeli. Lebo
     </p>
     <p>
     </p>
     <div class="literallayout">
      <p>
       Velle suum cuique est, nec
       <br/>
       voto vivitur uno.
       <br/>
       <span class="emphasis">
        <em>
         Red.
        </em>
       </span>
       <br/>
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2522962" name="ftn.id2522962">
        2
       </a>
       ]
      </sup>
      <span class="emphasis">
       <em>
        Rozšírenie nášho časopisu…
       </em>
      </span>
      — Šafárikova úvaha vyšla v časopise
          Českého musea na r. 1842, a práve na konci r. 1841 sa na návrh Šafárikov rozhodlo vydávať
          ČČM v rozšírenom rozsahu.
     </p>
    </div>
    <div class="footnote">
     <p>
      <sup>
       [
       <a class="para" href="#id2522979" name="ftn.id2522979">
        3
       </a>
       ]
      </sup>
      <span class="emphasis">
       <em>
        Velle suum…
       </em>
      </span>
      (lat.) — Každý má svoje želanie, a nežijeme rovnakým
          želaním — je to citát z rímskeho satirika Aula Persia Flacca (Aulus Persius
          Flaccus).
     </p>
    </div>
    <div class="footnote">
     <p>
      <sup>
       [
       <a class="para" href="#id2523033" name="ftn.id2523033">
        4
       </a>
       ]
      </sup>
      <span class="emphasis">
       <em>
        Multa, sed non multum
       </em>
      </span>
      (lat.) — Kvantita, ale málo kvality.
     </p>
    </div>
    <div class="footnote">
     <p>
      <sup>
       [
       <a class="para" href="#id2523077" name="ftn.id2523077">
        5
       </a>
       ]
      </sup>
      <span class="emphasis">
       <em>
        Květy
       </em>
      </span>
      — český časopis, ktorý vychádzal od r. 1833 v Prahe. Ich
          redaktorom (1837 — 1840) bol Jaroslav Pospíšil a po ňom Josef Kajetán Tyl. Bol to veľmi
          rozšírený populárny časopis, do ktorého prispievalo aj mnoho autorov zo Slovenska.
     </p>
    </div>
    <div class="footnote">
     <p>
      <sup>
       [
       <a class="para" href="#id2523113" name="ftn.id2523113">
        6
       </a>
       ]
      </sup>
      <span class="emphasis">
       <em>
        Pražské noviny
       </em>
      </span>
      s literárnou prílohou Česká včela redigoval v tom
          čase Jan Nepomuk Štěpánek za spolupráce Jana Slavomíra Tomíčka.
     </p>
    </div>
    <div class="footnote">
     <p>
      <sup>
       [
       <a class="para" href="#id2523135" name="ftn.id2523135">
        7
       </a>
       ]
      </sup>
      <span class="emphasis">
       <em>
        Vlastimil
       </em>
      </span>
      — tento časopis vychádzal od r. 1840 v tzv. dieloch a
          zväzkoch. Prvý ročník mal dvanásť zväzkov, druhý šesť a tretí (1842) už iba tri zväzky.
          Prvé dva ročníky redigoval J. K. Tyl a tretí Boleslav Štorch.
     </p>
    </div>
    <div class="footnote">
     <p>
      <sup>
       [
       <a class="para" href="#id2523156" name="ftn.id2523156">
        8
       </a>
       ]
      </sup>
      <span class="emphasis">
       <em>
        Dennice
       </em>
      </span>
      — časopis zábavného a poučného obsahu, ktorý v rokoch
          1840 — 1843 redigoval v konzervatívnom smere Jakub Budislav Malý. Vyšli z neho tri diely v
          šestnástich zošitoch.
     </p>
    </div>
    <div class="footnote">
     <p>
      <sup>
       [
       <a class="para" href="#id2523196" name="ftn.id2523196">
        9
       </a>
       ]
      </sup>
      Ako sa dozvedáme, chystá sa skoré obnovenie a zlepšenie oboch týchto časopisov.
     </p>
    </div>
    <div class="footnote">
     <p>
      <sup>
       [
       <a class="para" href="#id2523225" name="ftn.id2523225">
        10
       </a>
       ]
      </sup>
      <span class="emphasis">
       <em>
        Novočeská bibliothéka
       </em>
      </span>
      , ktorú vydávalo svojím nákladom České
          museum v Prahe, obsahovala ako prvý zväzok Sebrané spisy Josefa Jungmanna. V tomto zväzku
          vyšiel aj Jungmannov preklad Goetheho diela Hermann a Dorothea, ktoré Jungmann začal
          prekladať ešte v Litoměřiciach a dokončil ho špeciálne pre toto vydanie.
     </p>
    </div>
    <div class="footnote">
     <p>
      <sup>
       [
       <a class="para" href="#id2523275" name="ftn.id2523275">
        11
       </a>
       ]
      </sup>
      <span class="emphasis">
       <em>
        Ztracený ráj
       </em>
      </span>
      — dielo anglického klasického básnika Johna Miltona
          (1608 — 1674), preložil a vydal Jungmann ešte r. 1811; druhé vydanie tohto prekladu vyšlo
          v Novočeskej bibliothéke ako tretie číslo r. 1843.
     </p>
    </div>
    <div class="footnote">
     <p>
      <sup>
       [
       <a class="para" href="#id2523293" name="ftn.id2523293">
        12
       </a>
       ]
      </sup>
      <span class="emphasis">
       <em>
        Historie literatury české
       </em>
      </span>
      aneb soustavný přehled spisů českých s
          krátkou historií národu, osvícení a jazyka od Jungmanna vyšla v prvom vydaní r. 1825.
          Druhé vydanie, doplnené novou literatúrou, sa zjavilo až r. 1849.
     </p>
    </div>
    <div class="footnote">
     <p>
      <sup>
       [
       <a class="para" href="#id2523326" name="ftn.id2523326">
        13
       </a>
       ]
      </sup>
      <span class="emphasis">
       <em>
        Karel Sabina
       </em>
      </span>
      (1813 — 1877) — český romantický revolučný básnik a
          románopisec, vydal r. 1841 výbor zo svojej pouverejňovanej poézie s názvom Básně Karla
          Sabiny.
     </p>
    </div>
    <div class="footnote">
     <p>
      <sup>
       [
       <a class="para" href="#id2523344" name="ftn.id2523344">
        14
       </a>
       ]
      </sup>
      <span class="emphasis">
       <em>
        Šebestián Hněvkovský
       </em>
      </span>
      (1770 — 1847) — básnik staršej generácie,
          vydal r. 1841 svoje Nové básně drobné
     </p>
    </div>
    <div class="footnote">
     <p>
      <sup>
       [
       <a class="para" href="#id2523360" name="ftn.id2523360">
        15
       </a>
       ]
      </sup>
      <span class="emphasis">
       <em>
        Boleslav Jablonský
       </em>
      </span>
      (vl. menom Karel Eugen Tupý; 1813 — 1881) —
          český vlastenecký lyrik, zahrnul do svojej zbierky Básně (1841) aj cyklus ľúbostnej poézie
          venovaný Marii Pospíšilovej. Okrom toho je v zbierke osobitný oddiel s názvom „Moudrost
          otcovská, prvotiny didaktické básně ,Salamon‘“ s didaktickým zameraním.
     </p>
    </div>
    <div class="footnote">
     <p>
      <sup>
       [
       <a class="para" href="#id2523471" name="ftn.id2523471">
        16
       </a>
       ]
      </sup>
      <span class="emphasis">
       <em>
        Pomněnky
       </em>
      </span>
      — vlastenecký almanach, ktorý vydával J. K. Tyl
          každoročne (1841 — 1846) pri príležitosti českých vlasteneckých bálov, kde sa tento
          almanach rozdával prítomným českým vlastenkám.
     </p>
    </div>
    <div class="footnote">
     <p>
      <sup>
       [
       <a class="para" href="#id2523506" name="ftn.id2523506">
        17
       </a>
       ]
      </sup>
      <span class="emphasis">
       <em>
        Karel Alois Vinařický
       </em>
      </span>
      (1803 — 1869) — český kat. kňaz a
          vlastenecký básnik, vydal r. 1841 pod pseudonymom K. V. Slanský svoju satirickú veršovanú
          skladbu Sněmy zvířat, v ktorej odsúdil mnohé pokrokové hnutia svojich čias na alegorickom
          obraze zo života zvierat.
     </p>
    </div>
    <div class="footnote">
     <p>
      <sup>
       [
       <a class="para" href="#id2506359" name="ftn.id2506359">
        18
       </a>
       ]
      </sup>
      <span class="emphasis">
       <em>
        František Turinský
       </em>
      </span>
      (1797 — 1852) — obrodenský dramatický
          spisovateľ, vydal r. 1821 veršovanú tragédiu Angelina (ďalšie vydanie z r. 1840) a po
          dvadsiatich rokoch (1841) tragédiu Virginie.
     </p>
    </div>
    <div class="footnote">
     <p>
      <sup>
       [
       <a class="para" href="#id2506414" name="ftn.id2506414">
        19
       </a>
       ]
      </sup>
      <span class="emphasis">
       <em>
        Václav Alois Svoboda
       </em>
      </span>
      (pozri vysvetlivku k str. 37) sa pokúsil o
          vlasteneckú komédiu zo života českého maliara Karla Škretu, ktorá však nezakotvila na
          českých javiskách.
     </p>
    </div>
    <div class="footnote">
     <p>
      <sup>
       [
       <a class="para" href="#id2506444" name="ftn.id2506444">
        20
       </a>
       ]
      </sup>
      <span class="emphasis">
       <em>
        František Jaromír Rubeš
       </em>
      </span>
      (1814 — 1853) — český humoristický
          básnik, vydal v rokoch 1837 — 1844 šesť zväzočkov populárnych básní s názvom Deklamovánky
          a písně, ktoré sa ujali práve pre svoj národný a vlastenecký ráz. Okrem toho v spolupráci
          s Františkom Hajnišom a Václavom Filípkom vydával humoristický časopis Paleček s
          podtitulom „Milovník žertu a pravdy“ (1841 — 1847) a r. 1841 zverejnil svoju
          najrozsiahlejšiu a najlepšiu humoristickú poviedku Pan amanuensis na venku aneb Putování
          za novellou. (Amanuensis = pisár u advokáta.)
     </p>
    </div>
    <div class="footnote">
     <p>
      <sup>
       [
       <a class="para" href="#id2506484" name="ftn.id2506484">
        21
       </a>
       ]
      </sup>
      <span class="emphasis">
       <em>
        František Hajniš
       </em>
      </span>
      (1815 — 1885) — český humorista a satirik, vydal
          r. 1841 zbierku humoru, satír a epigramov s názvom Trnky
     </p>
    </div>
    <div class="footnote">
     <p>
      <sup>
       [
       <a class="para" href="#id2506598" name="ftn.id2506598">
        22
       </a>
       ]
      </sup>
      <span class="emphasis">
       <em>
        Karel Jaromír Erben
       </em>
      </span>
      (1811 — 1870) — český klasický básnik, vydal
          v troch zväzkoch Písně národní v Čechách (s vročeniami 1842, 1843 a 1845), ku ktorým
          neskôr pripojil Nápěvy písní národních v Čechách (tri zväzky v r. 1844 — 47). Nápevy
          pozbieral tiež sám Erben, iba doprovody na klavíri sú od jeho priateľa J. P.
          Martinovského.
     </p>
    </div>
    <div class="footnote">
     <p>
      <sup>
       [
       <a class="para" href="#id2506627" name="ftn.id2506627">
        23
       </a>
       ]
      </sup>
      <span class="emphasis">
       <em>
        František Ladislav Čelakovský
       </em>
      </span>
      vydal tri zväzky Slovanských
          národních písní (1822, 1825 a 1827), do ktorých zahrnul aj české piesne (v počte asi 180).
          Na Morave vydal Moravské národní písně František Sušil (1835 a 1840) a slovenské piesne
          vyšli jednak v zbierke Písně světské lidu slovenského v Uhřích a jednak vo veľkom
          dvojzväzkovom súbore Jána Kollára s názvom Národnie zpievanky (1834 a 1835).
     </p>
    </div>
    <div class="footnote">
     <p>
      <sup>
       [
       <a class="para" href="#id2506691" name="ftn.id2506691">
        24
       </a>
       ]
      </sup>
      <span class="emphasis">
       <em>
        Jan Vlček Vlčkovský
       </em>
      </span>
      (1805 — 1879) — kat. kňaz, vydal r. 1841
          preklad Homérovej Iliady, ktorý kritika dosť nepriaznivo prijala práve pre jazykovú
          stránku. Preklad vyšiel v sérii Překlady klassiků všech národů a časů, věd a umění ako
          prvé číslo.
     </p>
    </div>
    <div class="footnote">
     <p>
      <sup>
       [
       <a class="para" href="#id2506768" name="ftn.id2506768">
        25
       </a>
       ]
      </sup>
      <span class="emphasis">
       <em>
        Jan Evangelista Purkyně
       </em>
      </span>
      (1787 — 1869) — zakladateľ fyziológie a
          histológie, bol od r. 1823 profesorom na vratislavskej univerzite a až r. 1850 sa stal
          profesorom na univerzite v Prahe. Popri svojej vedeckej práci sa venoval aj krásnej
          literatúre, založil časopis Krok a r. 1841 vyšli vo Vratislave jeho Bedřicha Šillera Básně
          lyrické.
     </p>
    </div>
    <div class="footnote">
     <p>
      <sup>
       [
       <a class="para" href="#id2506797" name="ftn.id2506797">
        26
       </a>
       ]
      </sup>
      <span class="emphasis">
       <em>
        Opravený pravopis
       </em>
      </span>
      — analogický pravopis s úpravami z roku
          1842
     </p>
    </div>
    <div class="footnote">
     <p>
      <sup>
       [
       <a class="para" href="#id2506840" name="ftn.id2506840">
        27
       </a>
       ]
      </sup>
      <span class="emphasis">
       <em>
        Hora Sinai
       </em>
      </span>
      Obrazy cestopisné od Al. Dumasa a A. Dauzatsa. Tento
          preklad bez uvedenia prekladateľa vyšiel v Prahe (s vročením 1842) nákladom Martina
          Neureutera.
     </p>
    </div>
    <div class="footnote">
     <p>
      <sup>
       [
       <a class="para" href="#id2506872" name="ftn.id2506872">
        28
       </a>
       ]
      </sup>
      <span class="emphasis">
       <em>
        Faddej Venediktovič Bulgarin
       </em>
      </span>
      (1789 — 1859) — ruský reakčný
          spisovateľ, autor moralisticko-didaktického románu Ivan Vyžigin z r. 1829
     </p>
    </div>
    <div class="footnote">
     <p>
      <sup>
       [
       <a class="para" href="#id2506890" name="ftn.id2506890">
        29
       </a>
       ]
      </sup>
      <span class="emphasis">
       <em>
        Josef Množislav Bačkora
       </em>
      </span>
      (1803 — 1876) — učiteľ v Prahe, vydal
          okrem prekladov z ruštiny aj školské príručky
     </p>
    </div>
    <div class="footnote">
     <p>
      <sup>
       [
       <a class="para" href="#id2506909" name="ftn.id2506909">
        30
       </a>
       ]
      </sup>
      <span class="emphasis">
       <em>
        Marlinskij
       </em>
      </span>
      , vl. menom Alexander Alexandrovič Bestužev (1797 —
          1837) — ruský romantický básnik a románopisec, účastník dekabristického povstania (1825),
          napísal svoju kavkazskú povesť Mulla Nur v rokoch 1835 — 36. (Mulla — titul vážených
          učencov.)
     </p>
    </div>
    <div class="footnote">
     <p>
      <sup>
       [
       <a class="para" href="#id2506932" name="ftn.id2506932">
        31
       </a>
       ]
      </sup>
      <span class="emphasis">
       <em>
        František Šír
       </em>
      </span>
      (1796 — 1867) — český fantastický filológ a
          prekladateľ z klasických jazykov
     </p>
    </div>
    <div class="footnote">
     <p>
      <sup>
       [
       <a class="para" href="#id2506958" name="ftn.id2506958">
        32
       </a>
       ]
      </sup>
      <span class="emphasis">
       <em>
        Gil Blas
       </em>
      </span>
      — názov a hlavná postava románu francúzskeho spisovateľa
          Alaina René Le Sage (1668 — 1747)
     </p>
    </div>
    <div class="footnote">
     <p>
      <sup>
       [
       <a class="para" href="#id2506987" name="ftn.id2506987">
        33
       </a>
       ]
      </sup>
      <span class="emphasis">
       <em>
        J. F. Kastránek
       </em>
      </span>
      — kníhkupec a nakladateľ v Jičíne, u ktorého
          vychádzala Bibliothéka zábavného čtení
     </p>
    </div>
    <div class="footnote">
     <p>
      <sup>
       [
       <a class="para" href="#id2507038" name="ftn.id2507038">
        34
       </a>
       ]
      </sup>
      <span class="emphasis">
       <em>
        Jitřenka
       </em>
      </span>
      — almanach, do ktorého slovenskí študenti v Levoči
          zozbierali svoje literárne prvotiny a vydali ich r. 1840 tlačou
     </p>
    </div>
    <div class="footnote">
     <p>
      <sup>
       [
       <a class="para" href="#id2507054" name="ftn.id2507054">
        35
       </a>
       ]
      </sup>
      <span class="emphasis">
       <em>
        Michal Hlaváček
       </em>
      </span>
      (1803 — 1885) — skalický rodák, od r. 1832
          profesor levočského lýcea, pri ktorom založil slovenskú študentskú Spoločnosť. Keď táto
          Spoločnosť vydala almanach Jitřenku, rozpútali maďarské šovinistické kruhy novinársky boj,
          namierený najmä proti profesorovi Hlaváčkovi, poukazujúc zvlášť na panslavistické
          nebezpečenstvo.
     </p>
    </div>
    <div class="footnote">
     <p>
      <sup>
       [
       <a class="para" href="#id2507075" name="ftn.id2507075">
        36
       </a>
       ]
      </sup>
      <span class="emphasis">
       <em>
        Učenci
       </em>
      </span>
      — žiaci
     </p>
    </div>
    <div class="footnote">
     <p>
      <sup>
       [
       <a class="para" href="#id2507098" name="ftn.id2507098">
        37
       </a>
       ]
      </sup>
      <span class="emphasis">
       <em>
        Apologia
       </em>
      </span>
      , to jest obrana, kterou se odrodilci, jenž od své
          národnosti slovanské odstupují, brániti chtějí, ti pak, kteří v ní stojí, posilniti se
          mohou. Táto brožúra proti pomaďarčovacím snahám vyšla v Budíne r. 1841 pod pseudonymom
          Ondřislava z Pravdomluvic, za ktorým sa utajoval Andrej Szoltisz.
     </p>
    </div>
    <div class="footnote">
     <p>
      <sup>
       [
       <a class="para" href="#id2507129" name="ftn.id2507129">
        38
       </a>
       ]
      </sup>
      <span class="emphasis">
       <em>
        Tatranka
       </em>
      </span>
      — časopis Jiřího Palkoviča, ktorý ju vydával od roku
          1832 veľmi nepravidelne. R. 1837 vyšiel štvrtý zväzok tohto časopisu a nasledujúci zväzok
          až r. 1841, pri ktorom Palkovičovi už redakčne pomáhal Ľudovít Štúr, ktorý zároveň
          pritiahol do neho aj mladších prispievateľov a zaslúžil sa o jeho oživenie.
     </p>
    </div>
    <div class="footnote">
     <p>
      <sup>
       [
       <a class="para" href="#id2507157" name="ftn.id2507157">
        39
       </a>
       ]
      </sup>
      <span class="emphasis">
       <em>
        Bratský pravopis
       </em>
      </span>
      — zastaralá podoba českého pravopisu (pozri
          vysvetlivku k str. 40), ktorého sa Palkovič kŕčovito pridŕžal až do svojej smrti, a to vo
          všetkých svojich vydaniach
     </p>
    </div>
    <div class="footnote">
     <p>
      <sup>
       [
       <a class="para" href="#id2507186" name="ftn.id2507186">
        40
       </a>
       ]
      </sup>
      <span class="emphasis">
       <em>
        Jozef Miloslav Hurban
       </em>
      </span>
      (1817 — 1888) — priateľ Ľudovíta Štúra,
          cestoval cez prázdniny r. 1839 po Morave a Čechách a túto cestu opísal v knižke Cesta
          Slováka ku bratrům slavenským na Moravě a v Čechách, ktorá vyšla tlačou r. 1841.
          (Slovenský preklad tohto Hurbanovho cestopisu vydalo SVKL v Bratislave 1960.) Hurbanove
          úvahy v knižke sú skutočne neúmerne rozsiahle.
     </p>
    </div>
    <div class="footnote">
     <p>
      <sup>
       [
       <a class="para" href="#id2507233" name="ftn.id2507233">
        41
       </a>
       ]
      </sup>
      <span class="emphasis">
       <em>
        Básňe Jana Hollého
       </em>
      </span>
      vyšli v rokoch 1841 — 42 v Budíne nákladom
          Spolku milovníkov reči a literatúry slovenskej v štyroch pekných zväzkoch.
     </p>
    </div>
    <div class="footnote">
     <p>
      <sup>
       [
       <a class="para" href="#id2507262" name="ftn.id2507262">
        42
       </a>
       ]
      </sup>
      <span class="emphasis">
       <em>
        Malý písař
       </em>
      </span>
      čili Praktické navedení k prvopočátečnímu psaní. Autor
          odsudzuje zdĺhavé odpisovanie viet (videl písanku, v ktorej žiak dva nemecké a dva české
          riadky odpisoval až „čtyry a osmdesátkrát“) a podáva návod na zábavné priúčanie písaniu. V
          knihe sú aj príslovia a mravné poučenia a na konci je príloha ukážok, ako sa majú
          jednotlivé písmená písať, pričom skutočne niektoré písmená vyzerajú tak, ako sa o tom
          zmieňuje Šafárik.
     </p>
    </div>
    <div class="footnote">
     <p>
      <sup>
       [
       <a class="para" href="#id2507288" name="ftn.id2507288">
        43
       </a>
       ]
      </sup>
      <span class="emphasis">
       <em>
        Jan Svoboda
       </em>
      </span>
      (1800 — 1844) — pražský pedagóg, vyučoval v rokoch
          1832 — 42 na prvej pražskej škole a mal pozoruhodné výsledky. Bol autorom školských
          príručiek, ako Školka, Malý čtenář, Malý písař atď.
     </p>
    </div>
    <div class="footnote">
     <p>
      <sup>
       [
       <a class="para" href="#id2507311" name="ftn.id2507311">
        44
       </a>
       ]
      </sup>
      <span class="emphasis">
       <em>
        Josef Franta Šumavský
       </em>
      </span>
      (1796 — 1857) — neskorší zberateľ ľudových
          povestí a slovnikár, bol istý čas učiteľom na Svobodovej škole a vydal knižku Malá čítanka
          s několika abecedami pro dítky (1841).
     </p>
    </div>
    <div class="footnote">
     <p>
      <sup>
       [
       <a class="para" href="#id2507336" name="ftn.id2507336">
        45
       </a>
       ]
      </sup>
      <span class="emphasis">
       <em>
        Josef Vlasák
       </em>
      </span>
      (1802 — 1871) — učiteľ na Smíchove, vydával knižky
          pre mládež a medzi nimi aj Bibliothéku mládeže vo zväzkoch.
     </p>
    </div>
    <div class="footnote">
     <p>
      <sup>
       [
       <a class="para" href="#id2507370" name="ftn.id2507370">
        46
       </a>
       ]
      </sup>
      <span class="emphasis">
       <em>
        Klobušický
       </em>
      </span>
      — nezistená narážka
     </p>
    </div>
    <div class="footnote">
     <p>
      <sup>
       [
       <a class="para" href="#id2507418" name="ftn.id2507418">
        47
       </a>
       ]
      </sup>
      <span class="emphasis">
       <em>
        Cuique suum
       </em>
      </span>
      (lat.) — každému, čo mu patrí
     </p>
    </div>
   </div>
  </div>
 </body>
</html>
