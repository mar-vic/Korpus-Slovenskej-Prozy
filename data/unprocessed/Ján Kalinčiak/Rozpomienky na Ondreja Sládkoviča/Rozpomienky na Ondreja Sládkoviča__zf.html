<html>
 <body>
  <div>
   <div class="titlepage">
    <div>
     <div>
      <h2 class="title">
       <a name="id2523052">
       </a>
       Rozpomienky na Ondreja Sládkoviča
      </h2>
     </div>
    </div>
   </div>
   <p>
   </p>
   <p>
   </p>
   <p>
    Amor incipit ab ego;
    <sup>
     [
     <a class="footnote" href="#ftn.id2523067" name="id2523067">
      1
     </a>
     ]
    </sup>
    i ja, chcejúc svoje rozpomienky písať, začínam od seba a hovorím len o sebe, a
         to preto, že som si s kritikmi už raz prsty popálil, keď sme my v Pohľadoch a proti nám náš
         dobrý statočný Lichard v Slovenských novinách kritizovali a polemizovali. Potom ale zas
         navlas vyrátané litery a to, čo stojí čierne na bielom, tranžírujúce kritiky nemecké
         nenávidím. Životopis zas Sládkovičov písať nechcem, aby som si menu vlastnému neuškodil, bo
         chcejúc opísať charakter muža naslovovzatého, jeho vnútorný vývin, tak ako to napr. Bulwer
    <sup>
     [
     <a class="footnote" href="#ftn.id2523088" name="id2523088">
      2
     </a>
     ]
    </sup>
    a Scott vo vykresľovaní postáv, hlavné úlohy v ich umeleckých dielach
         zastupujúcich, vždy robia, musel by som osobu jej maličkosti poznať. O strýkoch, strynkách,
         ujcoch a tetkách, bratoch a sestrách písať sa mi tiež akosi nepáči. A podľa obyčaje
         doterajšej, nikdy nerobiť, čo sa mi nepáči, ani teraz by som riadky svoje nepísal, keby mi
         to len pokoj dalo. Ale sa mi o Ondrejkovi našom často sníva, obzvlášte keď večierkami básne
         jeho čítavam, a tak zas len sebeckými príčinami hnaný cítim sa nútený dačo o ňom
         prehovoriť, obzvlášť ale preto, že som musel už toľko ráz sčiastky preceňovania, sčiastky
         podceňovania jeho pôsobilosti básnickej opravovať.
   </p>
   <p>
    Keď teda o sebe začínam, nech mi to nikto nemá zazle preto, že nechcem nič inšie
         hovoriť, len to, čo sám chcem, cítim a myslím, bo je to cit môj, myšlienka moja, a keby sa
         komu nepáčila, nech si robí pre seba, čo chce, ja mu iste na závade stáť a oproti nemu
         polemizovať nebudem. A ja chcem byť monarchom myšlienok a citov mojich a kňazom na kancli.
   </p>
   <p>
    Toľko na dorozumenie.
   </p>
   <p>
    Neraz sme sa hádali s naším nebožkým Ľudovítom Štúrom o básnictve vôbec a slovanskom
         zvlášť, keď písal pojednania „O národných piesňach a povestiach plemien slovanských“. Neraz
         sme sa poharkali, keď som mienku od neho celkom odchodnú vyslovoval; hádkam ale nebolo
         konca-kraja, keď som spis jeho, pôvodne po slovensky písaný, do češtiny prekladal, počnúc
         tak systematicky zložený beh myšlienok jeho od punkta do punkta pretriasať. Ačkoľvek Štúr v
         posledných časoch žitia svojho nikdy mienku moju nezaznával, predsa v ohľade tomto si nedal
         povedať nič. On chcel raz mať vedu a umenie slovanské hotové, a hľadal ho i tam, kde ho
         nebolo.
   </p>
   <p>
    Vystav princíp, a o následky z neho pochádzajúce a z neho odvodiť sa môžuce sa nestaraj.
   </p>
   <p>
    Štúr bol človek myšlienky, človek ideí, ktorému, ako aj ináč človeku nepraktickému,
         nikdy nešlo o to, čo z vyslovených zrniek myšlienkových pôjsť a z nich odvodiť sa môže.
         Jemu nikdy nešlo o následky, bo jeho úlohou bolo len vždy kriesiť život, nie ale z
         chladného stanoviska vedy pretriasať to, čo by malo byť práve z tohto stanoviska pravdivého
         bez rozdielu mienok jednotlivcov, časov, národov a jednotlivých odvetví vedy a umenia.
         Kollár nás vo svojej Talianskej ceste a v Staroitálii slovanskej, len zo samej zaľúbenosti
         k národu svojmu mnoho ráz Slovanstvo vetriac i tam, kde ho nebolo, poblúdil na zácestia,
         aby len národu svojmu akú-takú znamenitosť v predošlosti mohol zaistiť. — Apeniny mu boli
         apeniny = vápeniny, kdežto slovo to podľa Zeusovej
    <sup>
     [
     <a class="footnote" href="#ftn.id2523203" name="id2523203">
      3
     </a>
     ]
    </sup>
    gramatiky keltskej, str. 77, pochádza z keltského „cenn“ = caput, britského
         „pen“ a tak „Alpes penninae“.
   </p>
   <p>
    Tak chcel Ľudovít Štúr Slovanstvo vyperiť, dokazujúc, že ono má umenie nielen
         samorastlé, ale i hotové, zjavujúce sa v piesňach a povestiach národných. Pretože je
         básnictvo najvyššie odvetvie umenia, tak mal byť i národ slovanský na najvyššom stupni
         stojacím len preto, že jeho národná pieseň až podnes trvá a má vyššie značenie, viac
         pohyblivosti, viac elastiky ako pieseň iných súčasných národov. Štúr ale zabudol, že aj iné
         národy majú národnú pieseň a že nie je všetko slovanské, čo je národné.
   </p>
   <p>
    Moja mienka bola vždy tá, že pieseň a povest národná síce charakterizuje názor sveta,
         spôsob myslenia, cit, letoru, ruch duše istého národa a že vždy musí byť základom umenia
         národného, ale predsa preto — nikdy nie je umením. Toto bol vždy zásadný rozdiel medzi
         náhľadmi Štúrovými a mojimi o poézii vôbec a o slovanskej obzvlášť.
   </p>
   <p>
    Zo zásady tejto vychádzajúc, tvrdieval som i tvrdím, že piesne a povesti prostonárodné
         sú nič inšieho ako krásny vodopád, ktorý hoci sa i ženie zo skaly na skalu, predsa potiaľ
         len výlučne
    <span class="emphasis">
     <em>
      božím
     </em>
    </span>
    modelom zostane, pokiaľ ho tvoriaci a pretvárajúci
         duch človeka štetcom svojím dokonale nevykreslí; bo o umení len tam hovoriť možno, kde
    <span class="emphasis">
     <em>
      uvedomenosť
     </em>
    </span>
    ľudská tvorí svety alebo v prírode nachádzajúce sa
         alebo skutočné, obrezávajúc z nich všetko, čo súzvuku krásy prekáža, a dodávajúc to, čo
         súzvuk tento prírodou daných živlov vyvýšiť a zvelebit môže, tak pretvárajúc, že zo
         všetkého toho nové dielo povstať musí.
   </p>
   <p>
    Práve ako keď vlastnú vedu mať chceme, musíme mať vlastných vedomcov: tak i keď vlastné
         umenie mať chceme, musíme mať vlastných umelcov, a všetko národ náš nekonečne mnoho prác,
         nekonečne mnoho potu stáť musí, a pokiaľ si umenie v potu tvári nestvoríme sami, iste nám
         ho ani národná pieseň, ani národná povesť nedá. Že sú ale veda a umenie nielen zovnútorným
         znakom hýbavosti a elastičnosti ducha daktorého národa, ale spolu aj žriedlom všetky
         stránky života občerstvujúcim, že sa nimi nielen um zvelebuje a vyvyšuje, ale spolu i cit i
         duša zušľachťuje, aby sa povoľným istým letom nad pozemskosť vznášať mohla, dokazovať
         netreba.
   </p>
   <p>
    Teda každý vedec a každý opravdivý umelec, už v ktoromkoľvek odbore umenia, je
         životohýbajúcim faktorom nielen ľudu svojho, ktorého sa pýchou stáva, ale i ľudstva v ľude
         svojom, skrz ľud svoj, ktorý on zušľachtil a zúšľachťovať bude i potom, keď sa to dobré
         ligotavé božie slniečko i tisíce rokov nad prachom jeho nezabudnuteľným bude zažiarovať a
         zatemňovať.
   </p>
   <p>
    Ale práve preto je veda a umenie žulová skala, na ktorej buduje si národ slovenský
         chrámy k službe človečenstva, k službe božej, ktorá ale pozostávajúc z rozličných, od seba
         síce rozdielnych, ale predsa do jedného zvarených zrniek; potrebuje mnoho, mnoho
         jednotlivcov, mysliteľov, cítiteľov k utvoreniu svojmu. A tak, keď kto len zrnko k
         základnej skale tejto priniesol, takže sa zrnko toto stane podstatným a pritom od iných
         živelných čiastok nerozlučným jej tvorivom: vissuto a assai, vissuto a assai!! (žil dosť,
         žil dosť!!) — ako aj ten Ondrejko náš, ktorého la fronda dell alloro, non langue mai, non
         langue mai (ktorého vavrínový veniec nezvädne nikdy, nezvädne nikdy).
   </p>
   <p>
    A viete, vy dobrí vrstovníci moji, kto je to ten Ondrejko? Iste uhádnete, keď hovorím o
         umení. Píšuc toto, pozerám na obrázok v izbe mojej visiaci, kde nitriansky biskup, už
         neviem či Kluch,
    <sup>
     [
     <a class="footnote" href="#ftn.id2523365" name="id2523365">
      4
     </a>
     ]
    </sup>
    či Wurum,
    <sup>
     [
     <a class="footnote" href="#ftn.id2523376" name="id2523376">
      5
     </a>
     ]
    </sup>
    rozostiera ramená proti drotárovi, kamarátovi mladosti svojej, k nemu v núdzi
         prišlému so slovami: „O, drahý Ondrejko môj“ — i spomínam si pritom postavu jednu ľúbu
         mladosti mojej, a to je ten — Ondrejko náš.
   </p>
   <p>
    Je to Ondrej Sládkovič.
   </p>
   <p>
    V časoch, keď sa hýbe a tvorí život verejný, keď ľudí skoro každý deň dačím novým
         prekvapuje a ich obzvlášť k činnosti na poli občianskeho života vyzýva, rado sa zabúda na
         géniov tichých, v prsiach svojich chovajúcich žriedla tokov životných a vylievajúcich ich
         bez každého nároku na uznanie, ku ktorému skoro, ale len efemérne, prichádzajú hýbatelia
         života občiansko-verejného. Čím ale neskoršie k uznaniu prichádzajú, tým je ono
         trvácnejšie, ako u bylín, kde jedny krátky čas k vyrasteniu svojmu, druhé ale storočia k
         tomu potrebujú, ale zas z druhej strany storočia trvajú, kde tie prvšie dnes povstávajú,
         ale i dnes hynú. Dych géniov nie efemérnych, vládnuť majúcich dušami ľudskými na dlhé časy
         bez zmeny, neustále zahrieva národy, ľudstvo tiché bez toho, žeby kto pomyslel, odkiaľ by
         životná tá potrava — ktorou sa duch jeho zosilňuje — pochádzala. Géniovia takíto sú ako to
         slniečko božie, ktoré vždy v jednom a v tom istom spôsobe vychádza bez toho, žeby kto
         pomyslel, ako sa všetko hýbe, ako pučí, ako všetko rastie pod vplyvom životonosnej — ticho,
         bez lomu vychádzajúcej — žiary jeho.
   </p>
   <p>
    Tak zahrieva slovenské srdcia a mysle naše dychom medoústým svojím náš tichý Ondrej
         Sládkovič a bude i vtedy duše potomkov našich zahrievať, keď časy žitia nášho preletia nad
         hlavami našimi, bo slová piesní jeho sú vodou živou.
   </p>
   <p>
    Že je tomu tak, preukážem hneď, vysloviac najprv všeobecnú zásadu: najlepším znakom
         toho, že spevec do živého preráža, je ten, keď sa naňho svet odvoláva, jeho spôsoby hovoru,
         reči, jeho myšlienky prijíma a ich nasledovať hľadí. Len jeden hlas je na Slovensku, že je
         náš Sládkovič medzi teraz žijúcimi básnikmi slovenskými prvý, a vidno, ako sa mladšie
         pokolenie usiluje dostihnúť výšku jeho, pasúc sa na ňom a dostávajúc ruch od neho. Nejeden
         raz som si pomyslel, čítajúc v našich časopisoch rozličné básničky: Ale veď dych reči tejto
         je dych Sládkovičov a duša jeho musela vliezť do duše druhého, a odtiaľ, radujúc sa sama
         nad sebou, vykúka a pozerá na nás očami cudzími. To ste i vy, vrstovníci moji, iste
         zacítili. — Keď chceme porovnať vplyv Sládkovičových piesní na mládež našu a na nás samých
         s vplyvom iných výtečných spevcov, mimovoľne nám napadnúť musia čierne a sivé oči. Blesk
         čiernych očí sa silou a mocou
    <span class="emphasis">
     <em>
      vbíja
     </em>
    </span>
    do sŕdc ľudských, vábivosť sivých
         očí vábiacou a lákajúcou farbou svojou
    <span class="emphasis">
     <em>
      vpíja
     </em>
    </span>
    duše iných do seba.
   </p>
   <p>
    Pieseň Tomášikova „Hej, Slované“ dvíha v časoch dnešných prsia tisícov i na Balte, i nad
         Vislou, i nad Vltavou, i nad Dunajom neznajúc, že to jednoduchý, chudobný luteránsky kňaz v
         Chyžnom ich žilky pohybuje, ktorý ich prinútil k adoptácii zápalu svojho; „Od Uralu k
         Tatrám na temeno“ a tomu podobné zaspieval náš Kollár a nekonečné vrstvy slovanských
         plemien zohrievajú, rozohňujú obrazotvornosť svoju na plamenných výlevoch velikána tohto;
         kto chce bujarosť pučiaceho sa života slovenského znázorniť, iste mu budú, ako mušky v
         lete, poletovať na mysli piesne Sama Chalupku „Na Kráľovej holi“ a „V Likave na zámku“; keď
         chcete mať humor slovenský, nikdy posiaľ nevyhýňate menám „Tesnošil, pán z Chudobíc,
         Attila, Vŕzgal, Lesebuch, Bendeguz“, naším posiaľ, vskutku neviem prečo, ešte neoceneným
         Jánom Chalupkom tak z malokramárskeho slovensko-kocúrkovského (i toto je meno ním samým
         vytvorené) života opísané, akoby mu z oka vypadlo. Takíto mužovia nás nútia obojostrým
         mečom génia svojho ich nasledovať.
   </p>
   <p>
    Inšie však je Sládkovič.
   </p>
   <p>
    Hoci má síce čierne oči ako trnky, predsa nás on
    <span class="emphasis">
     <em>
      nenúti
     </em>
    </span>
    prijať
         básnické výlevy duše svojej ako tí predošlí, ale
    <span class="emphasis">
     <em>
      vpíja
     </em>
    </span>
    dušu našu do
         seba, že ani nevieme, kde sa mimovoľne podievame, čítajúc výtvory tichej, beznáročnej
         psyché pôvodcu Maríny a Detvana.
   </p>
   <p>
    A to je ten Ondrejko náš.
   </p>
   <p>
    To je kamarát môj! — preto vám o ňom budem rozprávať, čo viem, vrstovníci moji.
   </p>
   <p>
    Známe vám je krupinské víno? — Mne je síce nie, a preto sa vás to pýtam. Hovorí svet, že
         vraj ním deti strašia, keby sa im plakať zachcelo, a keby som ešte z rétoriky nevedel, že
         „contraria juxta se posita magis elucescunt“,
    <sup>
     [
     <a class="footnote" href="#ftn.id2506377" name="id2506377">
      6
     </a>
     ]
    </sup>
    neviem, ako by som vám mal oznámiť, že sa Ondrejko náš v Krupine narodil. Aby
         som ale našich dobrých a hodných Krupinčanov neurazil, povedať musím, že tu len o víne
         hovorím, dobre znajúc, že i pieseň národná, ktorej som ja nekonečným priateľom, Krupinu
         spomína:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Jánošík, Jánošík, kde je tvoj palošík?
      </em>
     </span>
     <br/>
     <span class="emphasis">
      <em>
       V tej Banskej-Krupine, tam visí na kline.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Jánošík vám je známy a znáte, čo v ňom ľud náš vidí; čo my v Ondrejkovi vidíme, vieme
         my.
   </p>
   <p>
    Česť teda Krupine, bo je predmetom národných piesní, a zvlášť česť jej, že je kolískou
         medoústeho Ondreja Sládkoviča.
   </p>
   <p>
    Žil totižto v Krupine chudobný učiteľ normálnonárodnej miešanej školy, menom Ondrej
         Braxatoris, narodený v Garamsegu 1782, umrevší 1845, ktorý, ako je to obyčajne u
         luteránskych kňazov a učiteľov, nemohol hovoriť, že ho pán boh nepožehnal — na dietkach.
         Ondrej Braxatoris mal s manželkou Teréziou Bartholomeidesovou sedemnásť detí, t. j.
         jedenásť chlapcov a šesť dievčat, v ktorých rade ôsmemu dali meno otca, a to je ten —
         Ondrejko náš.
   </p>
   <p>
    Keď malý Ondrejko pomaly rásť začal, dali ho do školy doma, lebo vraj „od mladi sa tŕň
         ostrí“; ale ako si zas u nás každý starostlivý otec myslí, že veru tej maďarčiny a nemčiny
         tiež treba, tak vám poslali i Ondrejka do Perovčian (Perötvény) ku kalvínskemu farárovi
         Keméň Lajošovi v Hontianskej stolici, potom ale, dobre v tej maďarčine podkovaný, prišiel
         do škôl gramatikálnych v kláštore piaristov krupinských. Dali ho potom do školy do
         Štiavnice, kde požíval učenie Burkharda, Košániho, Bolemana a Rojku,
    <sup>
     [
     <a class="footnote" href="#ftn.id2506471" name="id2506471">
      7
     </a>
     ]
    </sup>
    kde druhoročným primánom súc,
    <sup>
     [
     <a class="footnote" href="#ftn.id2506490" name="id2506490">
      8
     </a>
     ]
    </sup>
    povolaný bol za učiteľa do Lazian (Ledény) v Honte a potom sa po
         trištvrteročnom tamojšom učiteľskom úradovaní naspäť vrátil do štiavnickej školy.
   </p>
   <p>
    Odbaviac tu filozofické štúdiá, odobral sa do Požunu, kde strávil roky 1841 a 1842.
   </p>
   <p>
    Tu som ho po prvý raz poznal.
   </p>
   <p>
    Bol on o rok v behu školskom starší odo mňa, ale preto sme predsa v Požuni za dva roky
         dýchali jedno a to isté povetrie i zhrievali sme sa na žiare ducha Ľudovíta Štúra, okolo
         nás roznietenej.
   </p>
   <p>
    Viete dobre, vrstovníci moji, že sa žiaden muž slovenský nemôže a nesmie takým veľkým
         počtom výtečných slovenských odchovancov chváliť ako Ľudovít Štúr, ktorého budenie a
         ustavičné namáhanie priviesť v dušiach mládeže spočívajúce iskričky k plameňu životodarnému
         a živototvornému, čo vám je všetkým tak ako mne známe. I náš Ondrej Sládkovič dostal v
         Požuni smer budúceho žitia, oddaného slovenskej poézii, hoci sa nedá z druhej strany zas
         zaprieť, že už i otec jeho Ondrej Braxatoris bol údom banskej slovenskej spoločnosti a tak
         spoluzakladateľom požunskej slovenskej katedry, na ktorej teraz, žiaľbohu, rozťahuje sa
         líška dravá.
    <sup>
     [
     <a class="footnote" href="#ftn.id2506560" name="id2506560">
      9
     </a>
     ]
    </sup>
    Otec Sládkovičov bol krem toho spisovateľ v odbore histórie, elementárky
         školskej, gramatiky, záhradníctva atď.; bol on Slovák až do smrti činný a v ten čas
         nevídane horlivý. Horlivosť takáto bola, pravda, za detstva nášho len negatívna, t. j. že
         otec a priori nekváril a neutláčal v dietkach svojich cit, pre národnosť slovenskú prebudiť
         sa možný.
   </p>
   <p>
    Keď v tých časoch niekto dačo robil za národnosť slovenskú, robil to viac z
    <span class="emphasis">
     <em>
      prirodzeného pudu;
     </em>
    </span>
    povedať možno, že len od kollárovských čias
         slovenskosť upovedomená bola, t. j. že kto Slovákom súc, vlastne vedel, čo chce. Neviem,
         nakoľko v rodinnom domácom živote sám otec v Sládkovičovi cit národnosti vzbudzoval, znajúc
         ale osobne i jedného z bratov jeho, myslím, že som v predchádzajúcom tvrdení mojom nepravdu
         nehovoril, a i vtedy nie, keď som hovoril, že Ondrejko náš vlastne len od Štúra v Požuni
         dostal smer budúceho žitia slovenského. Z našej generácie zostali skoro len sami Štúrovci
         odchovanci verní idei, za ktorú za mladi zahoreli.
   </p>
   <p>
    Ale poďme ďalej k Ondrejkovi.
   </p>
   <p>
    Prišiel do Požuna so svojimi dvoma kamarátmi, Štefanom Launerom
    <sup>
     [
     <a class="footnote" href="#ftn.id2506629" name="id2506629">
      10
     </a>
     ]
    </sup>
    a Jánom Benkom,
    <sup>
     [
     <a class="footnote" href="#ftn.id2506644" name="id2506644">
      11
     </a>
     ]
    </sup>
    medzi nami alias Beník menovanom. Beník bol šuhaj dobrý, ale slabý; Launer mal
         sivé oči, plavé vlasy, širokú lebku, bol malý, rázny, vytrvalý v každom ohľade, ale pritom
         neústupný a zlostný, že sa nám vždy vlasy ježili, keď sa proti nám za dačo postavil. Launer
         bol osobnosť zvláštna. Bol Slovák vždy horlivý, vytrvanlivý, ale sa s nikým zo Slovákov
         zniesť nemohol. On mal na sebe všetky chyby cholerického temperamentu. Aspoň ja som typ
         letory cholerickej s jej dobrými a temnými stránkami, no u nikoho istotnejšie zvýraznený
         nepoznal ako u Launera. Bol on „ein Geist der stets verneint“,
    <sup>
     [
     <a class="footnote" href="#ftn.id2506684" name="id2506684">
      12
     </a>
     ]
    </sup>
    t. j. ustavičná, večná opozícia. Hádam nikto nebol z nás usilovnejší v značení
         prednášok Štúrových, najmä z ohľadu na porovnávajúcu mluvnicu jazykov slovanských so
         sanskritom, ako on, ale sa tiež zas nikto so svojimi vrstovníkmi tak ustavične nepoharkával
         ako on. On chcel byť vždy prvý, hoci aj iní vlastné povedomie o svojich osobách mali, a
         jemu para nevystačila ich prevýšiť. O jeho neznesiteľných, v Halle na najvyšší stupeň
         vystupňovaných letorových vlastnostiach budem rozprávať ďalej, a teraz len to poviem, že
         univerzitné štúdiá skončil v Halle, stal sa suplentom na evanj. gymnáziu v Štiavnici a
         písal potom roku 1848 v opačnom duchu ako národovci slovenskí: slovenské proklamácie proti
         rakúskej vláde a proti Paskievičovi,
    <sup>
     [
     <a class="footnote" href="#ftn.id2506725" name="id2506725">
      13
     </a>
     ]
    </sup>
    ktoré som ja na vlastné oči na evanj. fare v Slatine videl a čítal. Zomrel v
         Sarvaši; keby ale bol žil, iste by on, a nie Nemessányi,
    <sup>
     [
     <a class="footnote" href="#ftn.id2506744" name="id2506744">
      14
     </a>
     ]
    </sup>
    bol býval náčelníkom strany svätojánskej (alebo inými slovami hovoriac
         maďarónskej, ale len slovenskej nie) na národnom slovenskom zhromaždení, držanom dňa 6. a
         7. júna 1861 v Turčianskom Svätom Martine pod lipami — vlastnou rukou môjho starého otca
         sadenými.
   </p>
   <p>
    Toľko o Launerovi.
   </p>
   <p>
    Poznali sme teda v Požuni štiavnický trojlístok: Ondreja Braxatorisa, Štefana Launera a
         Jána Beníka, i držali sme ich za „bonos latinos“.
    <sup>
     [
     <a class="footnote" href="#ftn.id2506781" name="id2506781">
      15
     </a>
     ]
    </sup>
    Čo ale Ondrej Braxatoris nevykonal? Bol usilovným údom Ústavu slovenského,
         pilne donášal práce, keď naňho poriadok prišiel, ba čo viac, prvotiny múzy jeho sa už v ten
         čas objavili.
   </p>
   <p>
    Prvý raz sa objavilo meno „Ondrej Sládkovič“, a nie ako predtým Braxatoris, v prvom
         ročníku Nitry z roku 1842, kde od neho čítame Hlas k Nitre, Potechu a Ctibora.
   </p>
   <p>
    Boli to, ako hovorím, prvotiny, práce v Ústave požunskom čítané, a nikto si ich vtedy
         veľmi nevšímal zato, že šuhajci Ústavu slovenského v zatemnení a prevýšení vrstovníkov
         svojich najväčšiu ambíciu hľadali, a tak v Ústave samom práce čítavali, ktoré sa
         Sládkovičovým vyrovnať mohli.
   </p>
   <p>
    Ondrejko nebol v Ústave žiadnym hodnostárom; nemal nároky žiadne, a predsa sme ho všetci
         radi mali, hoci sa už vtedy mládež slovenská na dve stránky rozpadúvať začala. Štúr chcel
         totiž znova usporiadať Ústav, i pôsobil na mládež, aby si stanovy Ústavu paragrafovala,
         takže by tam žiaden úd Ústavu nič ľubovoľne meniť nemohol. Nepáčilo sa to ale mnohým,
         vetriacim v tom všetkom akýsi nátlak pre mládež; povstali teda dve strany: štúrovská a
         antištúrovská, o rok gemerskou od nás pomenovaná. Sládkovič neprislúchal k žiadnej, a súc
         tichý, beznáročný, bol obľúbený u všetkých vrstovníkov, keď medzitým Pyladesa
    <sup>
     [
     <a class="footnote" href="#ftn.id2506850" name="id2506850">
      16
     </a>
     ]
    </sup>
    jeho, Launera, mnohí viac vystáť nemohli.
   </p>
   <p>
    Hádky tieto a podobné neboli nové.
   </p>
   <p>
    Už po odchode Červenákovom
    <sup>
     [
     <a class="footnote" href="#ftn.id2506874" name="id2506874">
      17
     </a>
     ]
    </sup>
    do Nemecka začali sa v Ústave deliť na dve stránky; v čele jednej stál Hurban,
         v čele druhej Fontáni alebo ináč Pramenický, u nás pre jeho maličkosť vulgo Pramienčok
         menovaný. Každý kortešoval pre svoju stranu; rezký duch Hurbanov prelomil všetko. Vzory
         poľské a ruské mali vtedy u mládeže veľkú váhu, podľa čoho obracali sa vtedy i sympatie na
         tú, lebo onú stranu, t. j. k pozitivizmu a takzvanému liberalizmu. V tých časoch zničilo sa
         mnoho kníh poľských; akého asi mohli byť obsahu — uhádnete.
   </p>
   <p>
    Všetko ale to bolo zo samej horlivosti slovenskej; bol to výpuk snahy vznešenej za
         zvelebenie národa svojho, len náhľady o spôsobe boli rozličné. Keď dospelí ľudia driemkali,
         hýbala sa, neobzerajúc sa na nich, mládež samorostle, i tvorila si samostatne, od nich
         neodvisle cesty života.
   </p>
   <p>
    V čase, keď dualizmus tento v Ústave i skutočne najavo vystúpil t. j. nasledujúceho
         roku, bol už náš Ondrejko za horami, za dolami.
   </p>
   <p>
    V Ústave prijala sa predsa naostatok zásada formulovania stanov; ale ako to formulovať?
         — Neviem viac, kto vtedy pero viedol, len to viem, že schádzali sme sa k cieľu tomuto na
         Drevenej ulici u Eduarda Škultétyho.
    <sup>
     [
     <a class="footnote" href="#ftn.id2506931" name="id2506931">
      18
     </a>
     ]
    </sup>
    Bolo tam hádok! Teraz pochopiť neviem, čo všetko mladí šuhajci pohovorili a ako
         si tak vážne počínať mohli. Najtvrdší oriešok ale bol určenie pôsobnosti výboru. Na otázke:
         „Čo je výbor?“ sme si celých osem hodín lámali hlavu, až sme sa naostatok povadili, a to
         tí, obzvlášť ale Ján Gáber, nám do ruských absolutistov a knutárov nadávali, my zas
         Gemerčanom do poľských sebevoľníkov a odporcov všetkého poriadku. — Naostatok sa dobrý náš
         priateľ Francisci, ako zapisovateľ Ústavu, t. j. hlavný úradník a predseda gemerskej
         strany, potkol povediac: „Vidíte! Výbor je kvet a druhí sú masa Ústavu.“ Roj včiel nehučí
         tak, ako zahučali to počuvší vrstovníci naši. Obe stránky mali predtým rovný počet hlasov;
         teraz ostali Gemerčania sami. Ústav sa teda zriadil v smere prísnom, disciplína, ktorú
         škola nepoznala, v Ústave sa zaviedla a vplývala mocou svojou na mládež i vtedy, keď táto
         do Levoče vyvandrovať musela, a práve v Levoči v ohľade tomto do najkrajnejšieho extrému
         prešla.
   </p>
   <p>
    Spomínam toto, lebo všetko to súvisí s Marínou Sládkovičovou.
   </p>
   <p>
    Sládkovič na týchto bojoch podiel nebral, súc roku 1843 u Ondreja Lukáča v Hodruši
         vychovávateľom.
   </p>
   <p>
    Potom šiel na univerzitu do Halle, kde celý rok strávil. Tu sme my len boli dobrí
         kamaráti! Chudobní — že až hanba — sme každý len pár zlatých so sebou priniesli a hľadeli
         sme, ako len vyjsť s takou štipkou. Ondrejko náš si ale z toho nič nerobil. Dal si ušiť
         široký šlafrok, ktorý som ja potom odkúpil a po polročnom modlikaní chudáka nášho Bajka Šuleka
    <sup>
     [
     <a class="footnote" href="#ftn.id2507001" name="id2507001">
      19
     </a>
     ]
    </sup>
    — v Komárne v kazematách 1848 zomrevšiemu — som mu ho prečachroval, nakúpil si
         kníh, čo sa mu páčili, najmä Daubove
    <sup>
     [
     <a class="footnote" href="#ftn.id2507023" name="id2507023">
      20
     </a>
     ]
    </sup>
    teologické diela, kúpil si šesť pekných maľovaných fajok a — keď vrecko ostalo
         prázdne, pomyslel si, že však človek nemusí jesť. Nemajúc teda viac peňazí, žil Ondrejko
         náš na samej káve, lebo tam porcia kávy, z troch šálok pozostávajúca, len trištvrte
         strieborného groša stála. Šlo to tak asi za týždeň, potom sa ale začal omykávať, keď sme ho
         požiadali, aby dakde s nami išiel. Keď sme ďalej doňho dobiedzali, nuž sa zasmial a
         naostatok povedal: „No nechže vám je, ale len raz, viac nie.“
   </p>
   <p>
    Toto „viac“ bolo, pravda, viac a zo dňa na deň viac, takže sa zas znovu jedávať naučil a
         chodil s nami k Erfurtovi do knajpy nás si veľmi obľúbivších a na svoj slovanský pôvod sa
         rozpamätajúcich Pomorancov. Ťah tento charakteru jeho preto značím, aby geniálnosť jeho i v
         maličkostiach vystúpila.
   </p>
   <p>
    Sládkovič usilovne čítaval a bol usilovný v každom ohľade.
   </p>
   <p>
    Ešte sa však na dva charakteristické výjavy z jeho akademického života rozpamätúvam.
   </p>
   <p>
    Launer a Benko prišli skôr do Halle ako on. Prvý podľa svojej zlej cholerickej povahy
         chcel mať z Beníka sluhu, a tento chudák sa ním aj skutočne stal — kým sme my do Halle
         neprišli. Potom sa pripojil k nám desiatim Slovákom a nechcel byt inší ako my. Launer sa
         hneď prvý deň príchodu so mnou povadil hovoriac, ako sa s ním opovážim hádať o hegelizme,
         keď som ešte ani len týždeň v Halle nedýchal, on že sa ale s tým už celý rok zapodieva.
         Launer chcel potom, aby sme Beníka pre jeho lásku do „Verschiessu“
    <sup>
     [
     <a class="footnote" href="#ftn.id2507084" name="id2507084">
      21
     </a>
     ]
    </sup>
    dali. My sme to neurobili, a náš Ondrejko sa celou silou zaujal slabšieho
         kamaráta mladosti svojej, dobrého Beníka, a práve preto sa hádam s cholerickým Launerom
         viac nezhováral ako my. — I Launer i Benko ležia už dávno pod zemou; trávka trávička rastie
         nad ich prachom a my sa rozpamätávame na nich, bo hoc rozličné letory a cesty ich života,
         predsa mali obaja srdce slovenské.
   </p>
   <p>
    Druhé, čo by som mal spomenúť zo života hallského, je, že Sládkovič len tu vlastne
         prijal určitý ráz svojej poézie.
   </p>
   <p>
    Keď som ja išiel cez Prahu do Nemecka, poznal som sa v Prahe s Jelagínom, Rusom,
         vracajúcim sa z ciest po Európe, ktorý mi prisľúbil, že ma v Prahe navštívi. Splnil slovo a
         došiel do Halle spolu so sestrencom Chomjakova Valujevom.
    <sup>
     [
     <a class="footnote" href="#ftn.id2507126" name="id2507126">
      22
     </a>
     ]
    </sup>
    Tu sme pár dní spolu prežili, vymieňajúc si vzájomne svoje myšlienky. Jelagín
         je osobnosť prostá, flegmatická, idúca svojou cestou a nestarajúca sa o mienky ľudí
         nachádzajúcich sa okolo neho, ako o tom aj u nás známe pojednanie „O české histórii Fr.
         Palackého v Praze 1849“ svedčí; Valujev je zas osobnosť vrtká, viac sangvinickej letory,
         ktorá by sa každému, komu verí, zdôveriť chcela. Tak nám napr. Valujev, hoci šuhaj iba
         dvadsaťdvaročný, čítaval pojednania svoje cirkevno- dejepisné, spytujúc sa na našu mienku.
         Rezultát týchto priateľstiev bol, že sme si skrz tieto známosti ruské knihy z Moskvy
         objednali. Chomjakov nám všetkým poslal svoje dramatické diela a k tomu ešte asi šesťdesiat
         výtlačkov svojich drobnejších básničiek do daru; ja som chce mať Sreznevského
    <sup>
     [
     <a class="footnote" href="#ftn.id2507170" name="id2507170">
      23
     </a>
     ]
    </sup>
    Záporožskuju starinu, ktorú nebolo možné už dostať; Sládkovič ale dostal celého
         Puškina, a myslím, že génius jeho poézie nastúpil nie po materiálnej, ale formálnej ceste
         Puškinovho vzoru následkom bližšieho sa zoznámenia s plodmi tohto najpoprednejšieho
         slovanského básnika.
   </p>
   <p>
    Ondrejko nás po ročnom pobyte v Halle roku 1844 zanechal; náš starý, až posiaľ už v
         druhom šťastlivom manželstve žijúci chýrečný „viksie“ Schreiber odviezol jeho „bagážiu“ na
         železnicu, rozžehnali sme sa a nezišli sme sa viac, len raz v Rybároch pod Sliačom, kde som
         z Halle príduceho u Petra Bezegha za poldruharočného pedagógia navštívil a potom na sjazde
         slovenskom v Martine, kde mi vyholený kňažko príde oproti i ma „Janko môj!“ oslovil takým
         hlasom, že mi až podnes, keď si naň pomyslím, srdce radosťou skáče. Bol to Ondrejko môj. I
         môj biely Gusto,
    <sup>
     [
     <a class="footnote" href="#ftn.id2507226" name="id2507226">
      24
     </a>
     ]
    </sup>
    sused jeho, čo si podľa terajšej módy, keď si ľudia (ako napr. spod Salatína,
         spod Urpína, ba čo viac aj u všetkých nemaďarónskych Slovákov zlopovestný autor classicus Šlechetín)
    <sup>
     [
     <a class="footnote" href="#ftn.id2507248" name="id2507248">
      25
     </a>
     ]
    </sup>
    do pánbohvie čoho nadávajú a si, sit venia verbo,
    <sup>
     [
     <a class="footnote" href="#ftn.id2507261" name="id2507261">
      26
     </a>
     ]
    </sup>
    bez sankcie kráľovskej všelijaké predikáty vymýšľajú,
    <sup>
     [
     <a class="footnote" href="#ftn.id2507275" name="id2507275">
      27
     </a>
     ]
    </sup>
    meno „Pohronský“ voľakdesi vynašiel, objal ma tam a povedal tiež svoje podobne
         srdečné „Janko môj!“ — Pravda, obidvaja skoro po dvadsaťročnom nevidení sa.
   </p>
   <p>
    Pod Sliačom v Rybároch teda vo voľných hodinách kochal sa Sládkovič v citoch svojich
         mládeneckých, zahrúžiac sa, ani nevediac ako, do bujarej obrazotvornosti mládenectva
         vlastného a to, čo mu pokoj nedalo, čo duša jeho snila, vylial prúdom až posiaľ neustále
         ľuboovlažujúcim útlejšie city slovenskej mládeže svojej myslivej víle pohronskej —
    <span class="emphasis">
     <em>
      Maríne.
     </em>
    </span>
   </p>
   <p>
    Bol práve rok 1845, keď som sa z Halle navrátil a účastnil sa na tatrínskom zhromaždení
         v kaplánke nášho dobrého, rázneho mikulášskeho Hodžu. Môj dobrý starký poctivý otec,
         (ktorého nástupcom je p. Ján Čajak, známy inkvizítor španielský a sudca — spolu so seniorom Plchom
    <sup>
     [
     <a class="footnote" href="#ftn.id2507330" name="id2507330">
      28
     </a>
     ]
    </sup>
    v Petre — nášho Hodžu), bol kňazom v Svätom Jáne v Liptove, v dedine asi hodinu
         cesty od Mikuláša vzdialenej. Prichádzal som teda častejšie do Mikuláša a bol som prítomný
         na nejednom rozhovore u nášho Hodžu v kaplánke o slovenských záležitostiach. Keď sa
         neskoršie národovci na tatrínskych zhromaždeniach častejšie schádzať začali a porady sa
         systematicky odbavovali, dali nám vďačne a srdečne dobrí a statní mikulášski občania
         hospodu; ja som potom býval u Štefku, na ktorého si spolu s mojím Jankom Majerom,
    <sup>
     [
     <a class="footnote" href="#ftn.id2507356" name="id2507356">
      29
     </a>
     ]
    </sup>
    keď sa zídeme, s vďačnosťou spomínam.
   </p>
   <p>
    Chcem ale opísať rozpomienky svoje na Ondreja Sládkoviča — zaplietol som sa zas do
         kamarátstva; odpustite to, vrstovníci moji, lebo Majera Janka tiež tak rád vidím ako dych
         dávajúci život životu môjmu.
   </p>
   <p>
    Schádzali sme sa teda pred tatrínskym sjazdom v kaplánke nášho drahého Miška Hodžu;
    <sup>
     [
     <a class="footnote" href="#ftn.id2507388" name="id2507388">
      30
     </a>
     ]
    </sup>
    brat jeho Ondrej bol kaplánom. Tento, teraz už zať spomenutého Plcha, dal nám
         čítať rukopis Ondreja Sládkoviča, za tým cieľom do Mikuláša zaslaný, aby ho Tatrín vydal. —
         Bola to
    <span class="emphasis">
     <em>
      Marína.
     </em>
    </span>
   </p>
   <p>
    Mládež bola v Mikuláši početne zhromaždená.
   </p>
   <p>
    Mládež táto pozostávala z väčšej čiastky z vysťahovalcov požunských a ich levočských
         spoludruhov.
   </p>
   <p>
    Ona si, vedená Franciscim, v Levoči vytvorila život nový. V Požuni súc napájaná Štúrovým
         rigorizmom, neznajúcim iného žitia ako žitia za národ slovenský, utvorila si v Levoči
         spodok „bratstva“, ktorého účelom mala byť skromnosť, striezlivosť a bezženstvo, aby sa
         šuhajci výlučne len jedinému cieľu, pôsobiť za národ, obetovať mohli, súc z každého ohľadu
         neodvislými. Zo stanoviska tohto vychádzajúc, pozeralo s pohrdlivosťou nejedno oko na nás,
         čítajúcich také „lascívne“ veci, ako boli tie v Maríne vyložené, napr.
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Ja sladké túžby, túžby po kráse
      </em>
     </span>
     <br/>
     <span class="emphasis">
      <em>
       spievam peknotou nadšený,
      </em>
     </span>
     <br/>
     <span class="emphasis">
      <em>
       a v tomto duše mojej ohlase
      </em>
     </span>
     <br/>
     <span class="emphasis">
      <em>
       svet môj celý je zavrený:
      </em>
     </span>
     <br/>
     <span class="emphasis">
      <em>
       Z výsosti Tatier ona mi svieti,
      </em>
     </span>
     <br/>
     <span class="emphasis">
      <em>
       ona mi z ohňov nebeských letí,
      </em>
     </span>
     <br/>
     <span class="emphasis">
      <em>
       ona mi svety pohýna;
      </em>
     </span>
     <br/>
     <span class="emphasis">
      <em>
       ona mi kýva zo sto životov,
      </em>
     </span>
     <br/>
     <span class="emphasis">
      <em>
       a centrom, živlom, nebom, jednotou
      </em>
     </span>
     <br/>
     <span class="emphasis">
      <em>
       krás mojich moja Marína.
      </em>
     </span>
     <br/>
     <br/>
     <span class="emphasis">
      <em>
       Marína moja! Dumnej nemoty,
      </em>
     </span>
     <br/>
     <span class="emphasis">
      <em>
       šumných piesní mojich predmet!
      </em>
     </span>
     <br/>
     <span class="emphasis">
      <em>
       Čo bych tri večné spieval životy
      </em>
     </span>
     <br/>
     <span class="emphasis">
      <em>
       piesni mojej skončenia niet! —
      </em>
     </span>
     <br/>
     <span class="emphasis">
      <em>
       Ako keď vetrík v škáre Devína
      </em>
     </span>
     <br/>
     <span class="emphasis">
      <em>
       v šume slabuškom deje spomína,
      </em>
     </span>
     <br/>
     <span class="emphasis">
      <em>
       tak spev môj svetom previeva:
      </em>
     </span>
     <br/>
     <span class="emphasis">
      <em>
       No mne nemožno bolo nespievať,
      </em>
     </span>
     <br/>
     <span class="emphasis">
      <em>
       ale či mám sa kráse posmievať?
      </em>
     </span>
     <br/>
     <span class="emphasis">
      <em>
       Umĺkni hlas! — Ona spieva!
      </em>
     </span>
     <br/>
     <br/>
     <span class="emphasis">
      <em>
       Jestli sa city moje rozlejú
      </em>
     </span>
     <br/>
     <span class="emphasis">
      <em>
       po srdciach v Tatrách žijúcich,
      </em>
     </span>
     <br/>
     <span class="emphasis">
      <em>
       jestli ohlasy moje zavejú
      </em>
     </span>
     <br/>
     <span class="emphasis">
      <em>
       kradmo do časov budúcich:
      </em>
     </span>
     <br/>
     <span class="emphasis">
      <em>
       Rodáci mojej duše krajiny,
      </em>
     </span>
     <br/>
     <span class="emphasis">
      <em>
       objímte obraz mojej Maríny
      </em>
     </span>
     <br/>
     <span class="emphasis">
      <em>
       ľúbosťou svätých predmetov;
      </em>
     </span>
     <br/>
     <span class="emphasis">
      <em>
       toho, čo spieva krásy dejiny,
      </em>
     </span>
     <br/>
     <span class="emphasis">
      <em>
       nejali Lady rozmaríny,
      </em>
     </span>
     <br/>
     <span class="emphasis">
      <em>
       on ľúbi ľúbosť všesvetov.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Toto, pravda, bolo našej vtedajšej mládeži všetko mrzké,
    <span class="emphasis">
     <em>
      neslovanské.
     </em>
    </span>
   </p>
   <p>
    Marína bola, hoci jediná doteraz čisto-lyrická podarená báseň slovenská, v očiach
         mládeže hriechom oproti duchu slovenskému a oproti budúcnosti slovenskej, lebo vraj kto je
         za národ opravdivo zaujatý, takými vecami sa zapodievať nemá. Môj priateľ Minich v Modre mi
         koľko ráz rozprával, čo sa vtedy v Levoči o takýchto veciach narozprávalo.
   </p>
   <p>
    Keď bola teda Marína tak odsúdená, chytil som sa ju zastávať ja; pozerala, pravda, na
         mňa vtedajšia mládež milosrdným a ľútostivým okom, držiac ma za poblúdeného. Idúc ďalej
         potom od Maríny, zaplietli sme sa i do iných podobných hádok: o tanci, kartách, láske,
         mládenectve, miernosti, obzvlášť ale o — u nás skutočnom spoločenskom živote a o tom, či je
         to vraj hodno sa doňho vžiť a v ňom pôsobiť. Nahovorili sme sa, namudrovali, ba čo viac i
         vypotili pritom dosť. So mnou nestál nikto, len nebožký Kučera
    <sup>
     [
     <a class="footnote" href="#ftn.id2505004" name="id2505004">
      31
     </a>
     ]
    </sup>
    a náš Miško Hodža. Časová, efemérna horlivosť prerazila všetko, a my sme tam
         stáli sami, pozerajúc na hlavy, kývajúce nad nami a nad zblúdenosťou našou. — O tom všetkom
         nezná Ondrejko až podnes ani zbla. On zablúdil tiež, lebo písal —
    <span class="emphasis">
     <em>
      Marínu.
     </em>
    </span>
   </p>
   <p>
    Ale hľa! Tak sa časy menia! Šuhajci sa predsa poženili, mužský vek so sebou iné náhľady
         doniesol, matkanie mládeneckej snivosti prešlo vo vytriezvenú povedomú zaistenosť vôle — a
         tí sami sa v našich novinách ozvali, aby sa piesne Sládkovičove zobrali pre —
    <span class="emphasis">
     <em>
      Marínu.
     </em>
    </span>
   </p>
   <p>
    Čítajúc to, zas som len hlavou pokrútil mysliac: Nie, bračekovci, pre predtým tak
         neocenenú Marínu, ale pre — Detvana.
   </p>
   <p>
    Náš Ondrejko Sládkovič bol 23. mája 1847 povolaný za kňaza na Hrochoť v Zvolenskej
         stolici, kde si 15. septembra tohože roku vzal za manželku Antóniu Júliu Sekovičovú
    <sup>
     [
     <a class="footnote" href="#ftn.id2505064" name="id2505064">
      32
     </a>
     ]
    </sup>
    z Garamsegu, s ktorou mu pán boh sedem detí požehnal, z ktorých podnes ešte päť
         žije: Cyril, Miloš, Ondrej, Oľga a Elena.
    <sup>
     [
     <a class="footnote" href="#ftn.id2505081" name="id2505081">
      33
     </a>
     ]
    </sup>
   </p>
   <p>
    Na Hrochoti som nikdy nebol, ale sa mi zdá, že to bude dedina tichá, od sveta vzdialená,
         blízko zbojníckej Poľany hory a Detvy ležiaca, bo tu vytvoril Ondrejko náš Detvana, kde mu
         divá, ale rýdza príroda, tak ako Tassovi
    <sup>
     [
     <a class="footnote" href="#ftn.id2505123" name="id2505123">
      34
     </a>
     ]
    </sup>
    ospevujúcemu Tankréda v oslobodenom Jeruzaleme anjel, čo má písať, do ucha
         šepkal, tiež šeptala a šuchotala.
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       A k akej piesni chlapca privyká?
      </em>
     </span>
     <br/>
     <span class="emphasis">
      <em>
       Vietor duje hornou hrubou
      </em>
     </span>
     <br/>
     <span class="emphasis">
      <em>
       a pekná pieseň šumnej materi
      </em>
     </span>
     <br/>
     <span class="emphasis">
      <em>
       mladuškú dušu len s krásou mieri;
      </em>
     </span>
     <br/>
     <span class="emphasis">
      <em>
       aby celkom syn nezdivel:
      </em>
     </span>
     <br/>
     <span class="emphasis">
      <em>
       a preto potom rád on počúva,
      </em>
     </span>
     <br/>
     <span class="emphasis">
      <em>
       aj keď Poľanou víchor predúva
      </em>
     </span>
     <br/>
     <span class="emphasis">
      <em>
       aj mladušky slovenskej spev.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Šuchotala a šepotala mu teda tá božia príroda do ucha: čo je ľud náš v zárodku bujarej
         prirodzenosti svojej, a duch tichý, snivý, nenáročný v nakresľovaní vetra nad zbojníckou
         Poľanou horou, i v jednoduchých spevoch mladušiek spozoroval istý súcit, istý súzvuk, ktorý
         bol vstave zatriasť dušou jeho tichou snivou, že vejúce, vlniace sa vetry nad zbojníckou
         Poľanou horou budú šumieť nad hlavami ľudskými i tam, kde ich niet, i budú si zahrávať
         vlasmi šuhajcov slovenských nielen teraz, ale aj potom, keď nás už viac nebude.
   </p>
   <p>
    Tak, hľa, človeka zaženie osud na dedinku tichú, pánu bohu za chrbtom ležiacu, aby vsal
         do seba sokolovým okom reč božstva v jednoduchosti prírody hovoriacu, i hnaný géniom svojím
         hlásal ako v útrobách ľudu, z každého ohľadu svetom zaznaného, hýbe sa ruch mocnou prírodou
         chovaný, v budúcich časoch to sľubujúci, čo mu teraz úškľabky múdrosti ľudskej odškriepiť
         chcejú. Príroda je ale silnejšia ako úškľabky doktrinárov. Svetu je teraz fígeľ, pravda,
         všetko; vierolomnosť, úlisnosť, násilie, spôsobnosť k ich prevedeniu sa v terajších časoch
         tak v Európe, ako v Amerike za najvyššiu múdrosť drží, a najmenej sa pritom, pravda, právo
         ľudské a národné bohom dané do ohľadu berie, len keď je forma pritom zachovaná. Ale fígeľ
         platí len na okamženie. Len ruch životný má výlučne istú budúcnosť, bo ho, ako prúd
         podzemnej vody, keď sa hnaný zákonmi prírody na povrch zeme domáha, nikto, a čo by to bola
         najsilnejšia ruka a najmúdrejšia hlava človeka, zastaviť nemôže. I u nás máme veštcov, čo
         všetko to predpovedajú, čo má z ľudu nášho pôjsť. Kollár hovorí: „Co z nás Slávů bude o sto
         roků?“ a náš Sládkovič:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Neodťahuj sa od kvetu lipy,
      </em>
     </span>
     <br/>
     <span class="emphasis">
      <em>
       že vidíš dub už s žaluďom! —
      </em>
     </span>
     <br/>
     <span class="emphasis">
      <em>
       Cudzie ťa nikdy nezmiera vtipy
      </em>
     </span>
     <br/>
     <span class="emphasis">
      <em>
       s naším slovenským osudom!
      </em>
     </span>
     <br/>
     <span class="emphasis">
      <em>
       Musí sa v mále dokázať verným,
      </em>
     </span>
     <br/>
     <span class="emphasis">
      <em>
       kto večne nechce zostať mizerným;
      </em>
     </span>
     <br/>
     <span class="emphasis">
      <em>
       musí pučať, čo chce kvitnúť;
      </em>
     </span>
     <br/>
     <span class="emphasis">
      <em>
       kto keď počuje žalmy škrivána
      </em>
     </span>
     <br/>
     <span class="emphasis">
      <em>
       a ligotavú hviezdičku rána —
      </em>
     </span>
     <br/>
     <span class="emphasis">
      <em>
       neverí, že musí svitnúť?! —
      </em>
     </span>
     <br/>
     <br/>
     <span class="emphasis">
      <em>
       Neuzeraj sa v cudzom zrkadle —
      </em>
     </span>
     <br/>
     <span class="emphasis">
      <em>
       každý svet má svoju koľaj,
      </em>
     </span>
     <br/>
     <span class="emphasis">
      <em>
       nechoď sa hľadať v časy zapadlé,
      </em>
     </span>
     <br/>
     <span class="emphasis">
      <em>
       na vlastný čas sa odvolaj! —
      </em>
     </span>
     <br/>
     <span class="emphasis">
      <em>
       Never, že ľud ten, čo ovce pasie,
      </em>
     </span>
     <br/>
     <span class="emphasis">
      <em>
       pred budúcnosťou svojou sa trasie —
      </em>
     </span>
     <br/>
     <span class="emphasis">
      <em>
       moc zrodí čas, čas moc zmorí;
      </em>
     </span>
     <br/>
     <span class="emphasis">
      <em>
       boh barlu cenou berly ocení,
      </em>
     </span>
     <br/>
     <span class="emphasis">
      <em>
       boh ovce v obce ľahko premení,
      </em>
     </span>
     <br/>
     <span class="emphasis">
      <em>
       boh zo stád štáty utvorí! —
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Detvan je báseň klasická.
   </p>
   <p>
    Zrodila sa ona v Hrochoti a vandrovala zas, ako Marína, bez sna, bez odpočinku tak dlho
         po svete, že prišla, už neviem ako, i do rúk mojich v Modre, až konečne našla u nášho
         rezkého Hurbana nielen priateľské objatie, ale aj ostro vtipné ocenenie, ktorý ju v piatom
         ročníku Nitry 1853 vydal.
   </p>
   <p>
    Detvan bude vzorom epického básnictva slovenského na dlhé časy, tak ako Marína dlho
         zostane vzorom lyriky slovenskej. Keď Ľudovít Štúr v pojednaní svojom povedal, že sa u nás
         príroda s duchom ľudským v básnictve objíma, mal úplnú pravdu, a Sládkovič to v básňach
         svojich aj úplne previedol. Príroda žije v človeku a človek v prírode. V Maríne vidíš citmi
         slovenskými kraje vychované; v Detvanovi je Martinko náš ako zbojnícka Poľana hora, a toto
         je nášho pevca „ľúba rodinná postava“. Marína sa síce ligotá ako vychádzajúca zora, ale
         Detvan, Martinko je pravzor slovenskosti v kolíske svojej. Práve on ukazuje zárod
         budúcnosti, a je ako to „ovum mundanum“,
    <sup>
     [
     <a class="footnote" href="#ftn.id2505403" name="id2505403">
      35
     </a>
     ]
    </sup>
    klbko, z ktorého sa má špeciálny človek
    <span class="emphasis">
     <em>
      Slovák
     </em>
    </span>
    vyvinúť.
         Človek Slovák, hoc maličký, má nielen Slovanstvu, ale i svetu v jednoduchosti svojej
         svietiť — „ako i ten Martinko náš“.
   </p>
   <p>
    Nechcem ja tu síce Ondrejkovi nášmu daromné ovácie robi5; bo na čo by to bolo? Ale len
         pripomínam, že on sám nemyslel na to, ako ľúba „spevca rodinná postava“ obrazotvornosti
         jeho predstavuje bujarú myseľ slovenskú. Slovák sa, pravda, v slovanskom živote porovnať
         môže s najmladším bratom povestí našich prostonárodných, ani neznajúcim, že je dobrým,
         krepkým, druhých hrdinskou mysľou svojou prevyšujúcim.
   </p>
   <p>
    Bujarosť Martina je bujarosť národa slovenského, ako sám náš básnik spieva:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       No dobre sa maj, druh môj driečny!
      </em>
     </span>
     <br/>
     <span class="emphasis">
      <em>
       Spevca rodinná postava!
      </em>
     </span>
     <br/>
     <span class="emphasis">
      <em>
       Z nízkosti takto tvorí duch večný
      </em>
     </span>
     <br/>
     <span class="emphasis">
      <em>
       trón, kde si sláva sedáva:
      </em>
     </span>
     <br/>
     <span class="emphasis">
      <em>
       Rod môj, ty ľúb si svojho Detvana,
      </em>
     </span>
     <br/>
     <span class="emphasis">
      <em>
       v ňom duša tvoja je zmaľovaná,
      </em>
     </span>
     <br/>
     <span class="emphasis">
      <em>
       zhrej obrazom tým, čo schladlo!
      </em>
     </span>
     <br/>
     <span class="emphasis">
      <em>
       Kde bujné v duši rastú zárody,
      </em>
     </span>
     <br/>
     <span class="emphasis">
      <em>
       tam pyramída vstáva slobody —
      </em>
     </span>
     <br/>
     <span class="emphasis">
      <em>
       A to je naše zrkadlo.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Martin v Detvanovi nevie o svojej sile, bujarosti; on ide neznajúc kde, tak ako Eschilbachov
    <sup>
     [
     <a class="footnote" href="#ftn.id2505512" name="id2505512">
      36
     </a>
     ]
    </sup>
    Parsival, nezná, čo ho poháňa, ale predsa ide za ťahom srdca svojho. Zakrepčí
         si nevediac prečo, zahudie si na fujare nevediac prečo:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       A Martinko náš zas si prehráva
      </em>
     </span>
     <br/>
     <span class="emphasis">
      <em>
       na dumných hlasoch fujary,
      </em>
     </span>
     <br/>
     <span class="emphasis">
      <em>
       a pokojík si posteľ popráva
      </em>
     </span>
     <br/>
     <span class="emphasis">
      <em>
       na mladistvej jeho tvári:
      </em>
     </span>
     <br/>
     <span class="emphasis">
      <em>
       Pomaly hlasy jeho sa mocú,
      </em>
     </span>
     <br/>
     <span class="emphasis">
      <em>
       vždy mu temnejšie oči blyskocú,
      </em>
     </span>
     <br/>
     <span class="emphasis">
      <em>
       prsty na dierkach len blúdia,
      </em>
     </span>
     <br/>
     <span class="emphasis">
      <em>
       fujara padá, aj lakeť padá —
      </em>
     </span>
     <br/>
     <span class="emphasis">
      <em>
       trávou sa prestrie postava mladá,
      </em>
     </span>
     <br/>
     <span class="emphasis">
      <em>
       v zrakoch driemoty sa budia —
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    a hlasy fujary, čo pohybujú „mladé vrcholce javorov“, rozliehajú sa po dolinách a
         zvestujú im, čo sa prúdi v prsiach Martinkových.
   </p>
   <p>
    Odrazu vidí sokola, čo chce zdrapiť zajačka zajka, a ľúto mu je i toho chudáka — zajka.
         Vidíte, to je temperament slovenského národa. I Martinko vyšiel pre svoju dobrotu na psotu!
         — Len zato, že mu bolo ľúto zajka, musel nechať rodnú svoju Poľanu, svoju milenú strojnú
         Elenu, čo hádam až podnes za ním plače — svoju Detvu a kraj rodný, ktorý dýchal prsami
         jeho.
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Budem vám slúžiť, pán môj a kráľ môj,
      </em>
     </span>
     <br/>
     <span class="emphasis">
      <em>
       v akýchkoľvek búrach žitia;
      </em>
     </span>
     <br/>
     <span class="emphasis">
      <em>
       ale ako ja pôjdem v tvrdý boj,
      </em>
     </span>
     <br/>
     <span class="emphasis">
      <em>
       keď mi všetko milé schytia?
      </em>
     </span>
     <br/>
     <span class="emphasis">
      <em>
       Ja som darobný, ja som hlavatý,
      </em>
     </span>
     <br/>
     <span class="emphasis">
      <em>
       keď mi kto svet môj mladistvý, zlatý
      </em>
     </span>
     <br/>
     <span class="emphasis">
      <em>
       silou-mocou chce rozváľať.
      </em>
     </span>
     <br/>
     <span class="emphasis">
      <em>
       Prosím vás, len mi všetko neberte,
      </em>
     </span>
     <br/>
     <span class="emphasis">
      <em>
       keď všetko stratím — tože mi verte —
      </em>
     </span>
     <br/>
     <span class="emphasis">
      <em>
       jak trsť budem sa opálať.
      </em>
     </span>
     <br/>
     <br/>
     <span class="emphasis">
      <em>
       Už utratil som peknú Poľanu,
      </em>
     </span>
     <br/>
     <span class="emphasis">
      <em>
       raj môj v zime, lebo v lete —
      </em>
     </span>
     <br/>
     <span class="emphasis">
      <em>
       oj, akože tú výš nepoddanú,
      </em>
     </span>
     <br/>
     <span class="emphasis">
      <em>
       oči moje, zabudnete?
      </em>
     </span>
     <br/>
     <span class="emphasis">
      <em>
       Pod Poľanou mi prvý svet svitol,
      </em>
     </span>
     <br/>
     <span class="emphasis">
      <em>
       a s ňou som rástol a s ňou aj kvitol,
      </em>
     </span>
     <br/>
     <span class="emphasis">
      <em>
       ona je kus mojej duši:
      </em>
     </span>
     <br/>
     <span class="emphasis">
      <em>
       A ktovie, či bez tej krásnej hory
      </em>
     </span>
     <br/>
     <span class="emphasis">
      <em>
       ostatok duše sa neumorí
      </em>
     </span>
     <br/>
     <span class="emphasis">
      <em>
       a sila mladá nezruší!
      </em>
     </span>
     <br/>
     <br/>
     <span class="emphasis">
      <em>
       A kto poteší tie zvädlé zraky
      </em>
     </span>
     <br/>
     <span class="emphasis">
      <em>
       mojej chudobnej materi,
      </em>
     </span>
     <br/>
     <span class="emphasis">
      <em>
       z ktorých sa leje sťa keď oblaky
      </em>
     </span>
     <br/>
     <span class="emphasis">
      <em>
       odvisnú z nebies zástery?
      </em>
     </span>
     <br/>
     <span class="emphasis">
      <em>
       Kto vydrie hlavu otca šedivú
      </em>
     </span>
     <br/>
     <span class="emphasis">
      <em>
       sklonenú smútkom, pre vojnu divú,
      </em>
     </span>
     <br/>
     <span class="emphasis">
      <em>
       že vychoval svojho syna?
      </em>
     </span>
     <br/>
     <span class="emphasis">
      <em>
       Kto mňa poteší, keď v diaľkach sveta
      </em>
     </span>
     <br/>
     <span class="emphasis">
      <em>
       bude mi, hádam, večne zastretá
      </em>
     </span>
     <br/>
     <span class="emphasis">
      <em>
       srdečná moja rodina.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Martin musel ísť len za to, že mu ľúto bolo zajka, na vojnu, a viete, že je to u nášho
         ľudu v jeho predstavovaní najhoršie, práve tak, ako keď ženským nadáva, že je vojenka.
         Martin cíti celou dušou, že to nezaslúžil, ale vie, nutnosťou silený, že i šedivého otca, i
         plačúcu matku, i zlomenú a zdrúzganú Elenu svoju, i ideál jeho — zbojnícku Poľanu horu
         zanechať musí, ale by si dal „radšej hlavu zoťať“, ako by mal byť na špatu sveta a seba. On
         si je sám najprvším sudcom, a preto myslí, že by sa stal špatou pred sebou a pred celým
         svetom, keby zanechal svoj pôvodný typus a to, čo ho tešievalo, t. j. svoju vlastnú dušu.
         On sa nebojí kráľa, ale mu slobodne vypráva, čo si žiada, zovnútorne valašku, fujaru, huňu,
         opasok — vrkoče. A vrkoče tieto majú zvláštny význam.
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       A zrezať tieto vrkoče vranie?
      </em>
     </span>
     <br/>
     <span class="emphasis">
      <em>
       Radšej dolu celú hlavu!
      </em>
     </span>
     <br/>
     <span class="emphasis">
      <em>
       Oj, to nie, pán môj! To, preboha, nie!
      </em>
     </span>
     <br/>
     <span class="emphasis">
      <em>
       Čo, takú špatu šmatlavú!
      </em>
     </span>
     <br/>
     <span class="emphasis">
      <em>
       Bez nich by moja Elena milá
      </em>
     </span>
     <br/>
     <span class="emphasis">
      <em>
       Martina svojho ver’ neľúbila,
      </em>
     </span>
     <br/>
     <span class="emphasis">
      <em>
       takú ovcu ostrihanú!
      </em>
     </span>
     <br/>
     <span class="emphasis">
      <em>
       Nič mi nedajte, nič mi nedajte,
      </em>
     </span>
     <br/>
     <span class="emphasis">
      <em>
       len mi okrasu túto nechajte,
      </em>
     </span>
     <br/>
     <span class="emphasis">
      <em>
       nie vami, bohom mi danú!
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Telo ľudské je nielen telo, ale spolu výraz duše. Týmto sa delí telo ľudské od
         zvieracieho. Čiastky tela sú mimickým výrazom ducha; keď sa pred dákym koríme: snímame
         klobúk a kloníme sa; keď chceme komu ukázať lásku našu: tisneme ho na prsia; keď sme sa
         dobre najedli: hladíme sa po bruchu. Najvyššia čiastka tela je hlava a na nej vlas. Chtiac
         sa pred bohom pokoriť, hádzali kňazi našich predkov pohanskoslovanských vlastné odrezané
         vlasy do ohňa na znak pokory pred bohom; teraz slúžky, keď sa deťom vlasy strihajú,
         nedávajú tieto vyhodiť na smetisko, ale ich spália, aby vraj deti hlava nebolela.
         Mytologický to pôvod.
   </p>
   <p>
    Preto si Martinko radšej chce dať celú hlavu zrezať, ako vlas svoj, t, j. pokorí sa pred
         nutnosťou, ale okrasu
    <span class="emphasis">
     <em>
      bohom
     </em>
    </span>
    mu danú, ani
    <span class="emphasis">
     <em>
      kráľovi
     </em>
    </span>
    popustiť nechce. Nie je to typ rýdzoslovenský?
   </p>
   <p>
    Moment vnútorný v prosbách Martina je zas:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Bez nich by moja Elena milá
      </em>
     </span>
     <br/>
     <span class="emphasis">
      <em>
       Martinka svojho ver neľúbila,
      </em>
     </span>
     <br/>
     <span class="emphasis">
      <em>
       takú ovcu ostrihanú!
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Jeho Elena je psyché jeho, je génius jeho, a tá by ľúbiť nemohla, nesmela „takú ovcu
         ostrihanú“, čo si dala vziať dumu samostatnosti mužskej. Mohla a musí zniesť nutnosť
         zákona, ale nezniesla by dobrovoľné poníženie sa „takej ovce ostrihanej“.
   </p>
   <p>
    Elenka mladá je práve ako Martin „spevca rodinná postava“, a ačpráve som deti Ondrejkove
         nikdy nevidel, predsa som presvedčený, že dieťa svoje Elenu najradšej má, bo je to „spevca
         rodinná postava“.
   </p>
   <p>
    Ako hovorím, Martin sa podrobí osudu, ale robí to s hrdou povedomosťou: „Hej,
         bisťusvetu! Ani kráľovi!“ — a zas:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       No, vrstovníci! Nemýľteže sa,
      </em>
     </span>
     <br/>
     <span class="emphasis">
      <em>
       že Martinko môj sa bojí; —
      </em>
     </span>
     <br/>
     <span class="emphasis">
      <em>
       čo by zhrčali naňho nebesá,
      </em>
     </span>
     <br/>
     <span class="emphasis">
      <em>
       ich lom ho neznepokojí.
      </em>
     </span>
     <br/>
     <span class="emphasis">
      <em>
       Ale duše to ľudské zdedili,
      </em>
     </span>
     <br/>
     <span class="emphasis">
      <em>
       že na okamih zmĺknu ich sily
      </em>
     </span>
     <br/>
     <span class="emphasis">
      <em>
       a mráz prejme mladé kosti,
      </em>
     </span>
     <br/>
     <span class="emphasis">
      <em>
       keď príroda v svet slávy zabrodí,
      </em>
     </span>
     <br/>
     <span class="emphasis">
      <em>
       a nízkosť vysoká sa prerodí
      </em>
     </span>
     <br/>
     <span class="emphasis">
      <em>
       do nových nížin výsosti.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Ako sme už vyššie povedali, básnik sám hovorí, že je v Martinkovi znázornený život
         slovenský, i zrovnáva sa veľmi so životom Starogrékov v epických básňach opísaných. U
         Homéra koľko ráz vidíme Grékov v žalosti i v radosti slzy prelievať, ba čo viac, i
         najväčšieho hrdinu Achilla pýta sa matka: „Decko moje, čo plačeš?“ — Prečo by i ten Zajko
         syn slobodnej prírody nemal žiť, prečo ho má kto druhý prenasledovať zato, že je bojácny? —
         A len zato, že dobrosrdečný, citom svojím sa riadiaci, bujarý syn Detvy tento zákon prírody
         obhajoval, t. j. že mu tak na srdci bolo, keď sokola „vraha chudáčika zajaca“ zabil, musí
         konečne slúžiť, práve tak ako kráľovič Marko
    <sup>
     [
     <a class="footnote" href="#ftn.id2506021" name="id2506021">
      37
     </a>
     ]
    </sup>
    len zato, že ho, nechtiaceho nepravdu hovoriť, otec preklial.
   </p>
   <p>
    Toto sú, pravda, všetko prípady a formálnosti, ale v nich leží hlboká pravda.
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Sú mohutnosti v mládenských dušiach
      </em>
     </span>
     <br/>
     <span class="emphasis">
      <em>
       ako vranci tvrdopyskí,
      </em>
     </span>
     <br/>
     <span class="emphasis">
      <em>
       kde len jeden zvuk nám zvoní v ušiach,
      </em>
     </span>
     <br/>
     <span class="emphasis">
      <em>
       jedny oko zajmú blysky.
      </em>
     </span>
     <br/>
     <span class="emphasis">
      <em>
       Nemožno, ľudia! — Nezbúrite ho,
      </em>
     </span>
     <br/>
     <span class="emphasis">
      <em>
       lebo nemá on zmyslu žiadneho,
      </em>
     </span>
     <br/>
     <span class="emphasis">
      <em>
       nemáte kde zač ho chytiť;
      </em>
     </span>
     <br/>
     <span class="emphasis">
      <em>
       on za svojou si letí vidinou,
      </em>
     </span>
     <br/>
     <span class="emphasis">
      <em>
       a v nebi svojich dúhových stínov
      </em>
     </span>
     <br/>
     <span class="emphasis">
      <em>
       sám seba nezná pocítiť!
      </em>
     </span>
     <br/>
     <br/>
     <span class="emphasis">
      <em>
       V prsiach šuhaja zvrie túžba slávy,
      </em>
     </span>
     <br/>
     <span class="emphasis">
      <em>
       zvrie ľúbosti jasný požiar,
      </em>
     </span>
     <br/>
     <span class="emphasis">
      <em>
       jedna myšlienka zmyslov ho zbaví
      </em>
     </span>
     <br/>
     <span class="emphasis">
      <em>
       a zvukov úst jediný pár,
      </em>
     </span>
     <br/>
     <span class="emphasis">
      <em>
       jediný oka blesk ho očarí,
      </em>
     </span>
     <br/>
     <span class="emphasis">
      <em>
       utonie v ťahu jedinkom tvári
      </em>
     </span>
     <br/>
     <span class="emphasis">
      <em>
       a zblázni sa do závisti:
      </em>
     </span>
     <br/>
     <span class="emphasis">
      <em>
       Blázon? — oj, blázon! Pekný syn blaha!
      </em>
     </span>
     <br/>
     <span class="emphasis">
      <em>
       ktorému či vlasť, či deva drahá
      </em>
     </span>
     <br/>
     <span class="emphasis">
      <em>
       je svet jeden pozlatistý.
      </em>
     </span>
     <br/>
     <br/>
     <span class="emphasis">
      <em>
       A niet mu smrti, niet mu hodiny,
      </em>
     </span>
     <br/>
     <span class="emphasis">
      <em>
       niet myšlienok, niet mu citu,
      </em>
     </span>
     <br/>
     <span class="emphasis">
      <em>
       niet mu materi, otca, rodiny,
      </em>
     </span>
     <br/>
     <span class="emphasis">
      <em>
       niet mraku mu, niet mu svitu:
      </em>
     </span>
     <br/>
     <span class="emphasis">
      <em>
       Len časom hrmot života búri,
      </em>
     </span>
     <br/>
     <span class="emphasis">
      <em>
       sladké driemoty jeho rozdurí —
      </em>
     </span>
     <br/>
     <span class="emphasis">
      <em>
       oko jeho sa roztvorí.
      </em>
     </span>
     <br/>
     <span class="emphasis">
      <em>
       No, vidiac mračnú zeme oblohu
      </em>
     </span>
     <br/>
     <span class="emphasis">
      <em>
       a žitia svojho hadie potvory —
      </em>
     </span>
     <br/>
     <span class="emphasis">
      <em>
       k svojmu sa zas vrhne bohu.
      </em>
     </span>
     <br/>
     <br/>
     <span class="emphasis">
      <em>
       Oj časy v mojej duši hlivejú
      </em>
     </span>
     <br/>
     <span class="emphasis">
      <em>
       ako nadnílske múmie;
      </em>
     </span>
     <br/>
     <span class="emphasis">
      <em>
       hodiny v mojom živote znejú
      </em>
     </span>
     <br/>
     <span class="emphasis">
      <em>
       ako nebies harmónie;
      </em>
     </span>
     <br/>
     <span class="emphasis">
      <em>
       chvíle mi moja spomienka nosí,
      </em>
     </span>
     <br/>
     <span class="emphasis">
      <em>
       ako blažené perlence rosí
      </em>
     </span>
     <br/>
     <span class="emphasis">
      <em>
       pre kvetinky ostatný dych,
      </em>
     </span>
     <br/>
     <span class="emphasis">
      <em>
       a okamženia v duši mi svietia
      </em>
     </span>
     <br/>
     <span class="emphasis">
      <em>
       božské — až tieto tiež mi uletia
      </em>
     </span>
     <br/>
     <span class="emphasis">
      <em>
       ako tône z citov mladých.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    V tom sa znázorňuje ráz. Človek chce dačo, čo je pravdivé, podujať, ale ho pritom logika
         zovnútorne uznaného práva a zovnútorná zákonitosť myšlienok tak ďaleko privedie, že
         naostatok sám uznať musí: čo sa mi stalo, právom sa mi stalo. — Nie je všetko zlato, čo sa
         blyští; nie je všetko pravda, čo sa právne koná —
   </p>
   <p>
    Keď Sládkovič v každej slohe Maríny svojej, ako Mickiewicz hovorí, „kus svojej duše
         zostavil“, tak je iste v Detvanovi kus duše slovenskej znázornený, a nikto z nás nezná
         skutočnosť slovenského žitia tak opísať ako Sládkovič, lebo ho hádam, vyjmúc Hollého, ktorý
         čo viac znal, ako sa v každej obci slovenskej richtári volia, nikto tak neprenikol ako on.
         Ján a Samo Chalupka to, pravda, tiež dobre uhádli, lenže v inom smere.
   </p>
   <p>
    Plastické líčenia ľudu slovenského, jeho žitia, jeho dýchania, jeho odevu, ba čo viac, i
         pohybov tela v jeho rozkoši a v jeho žiali, je hlavnou zásluhou Sládkovičovou, a to zas len
         v Detvanovi. V Maríne on vylieval viac-menej city svoje vlastné; v Detvanovi, v básni
         epickej, maľuje on ľud svoj, ľud náš. Že obrazy Sládkovičove ľudu nášmu z oka vypadli,
         uvidíte, keď si prečítate hajduchovanie:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       A vtom Martinko náš zadychčaný
      </em>
     </span>
     <br/>
     <span class="emphasis">
      <em>
       prikvitne v ľahučkom skoku,
      </em>
     </span>
     <br/>
     <span class="emphasis">
      <em>
       valašky obušťok vylískaný
      </em>
     </span>
     <br/>
     <span class="emphasis">
      <em>
       švihne nad hlavu vysokú:
      </em>
     </span>
     <br/>
     <span class="emphasis">
      <em>
       I, daj boh šťastia! — skríkne veselo —
      </em>
     </span>
     <br/>
     <span class="emphasis">
      <em>
       Hore ju! Čože by sa nám chcelo!
      </em>
     </span>
     <br/>
     <span class="emphasis">
      <em>
       S prvým skokom hunku zhodí,
      </em>
     </span>
     <br/>
     <span class="emphasis">
      <em>
       s druhým skokom si širáčik prihne,
      </em>
     </span>
     <br/>
     <span class="emphasis">
      <em>
       s tretím opašťok nový podvihne.
      </em>
     </span>
     <br/>
     <span class="emphasis">
      <em>
       Najprv voľným skokom chodí,
      </em>
     </span>
     <br/>
     <br/>
     <span class="emphasis">
      <em>
       zrazu sa uhne, hor sa vyšvihne,
      </em>
     </span>
     <br/>
     <span class="emphasis">
      <em>
       a tak do troch vrchov skočí,
      </em>
     </span>
     <br/>
     <span class="emphasis">
      <em>
       po štvrtý raz sa k pažiti prihne,
      </em>
     </span>
     <br/>
     <span class="emphasis">
      <em>
       zavrtí sa a zatočí:
      </em>
     </span>
     <br/>
     <span class="emphasis">
      <em>
       Na prstoch nohy zase sa vystre,
      </em>
     </span>
     <br/>
     <span class="emphasis">
      <em>
       klobúk pritisne na oči bystré
      </em>
     </span>
     <br/>
     <span class="emphasis">
      <em>
       a voľne si poskacuje,
      </em>
     </span>
     <br/>
     <span class="emphasis">
      <em>
       a všelijako od výmyslu sveta
      </em>
     </span>
     <br/>
     <span class="emphasis">
      <em>
       valašku medzi nohy prepletá
      </em>
     </span>
     <br/>
     <span class="emphasis">
      <em>
       a nad hlavou prekrucuje.
      </em>
     </span>
     <br/>
     <br/>
     <span class="emphasis">
      <em>
       A zas sa uhne, valašku vrhne,
      </em>
     </span>
     <br/>
     <span class="emphasis">
      <em>
       chmatne za koniec poriska,
      </em>
     </span>
     <br/>
     <span class="emphasis">
      <em>
       rukou žilnatou nad hlavu trhne,
      </em>
     </span>
     <br/>
     <span class="emphasis">
      <em>
       sekera v povetrí blýska; —
      </em>
     </span>
     <br/>
     <span class="emphasis">
      <em>
       on sa zakrutne dva raz okolo —
      </em>
     </span>
     <br/>
     <span class="emphasis">
      <em>
       a sťaby ináč bolo, nebolo,
      </em>
     </span>
     <br/>
     <span class="emphasis">
      <em>
       už obušťok drží v hrsti;
      </em>
     </span>
     <br/>
     <span class="emphasis">
      <em>
       a zase voľno si poskacuje,
      </em>
     </span>
     <br/>
     <span class="emphasis">
      <em>
       a valašku si len prekrucuje
      </em>
     </span>
     <br/>
     <span class="emphasis">
      <em>
       pomedzi obratné prsty.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Martinov odev a podobu:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Čierna kabanka plecom visiaca,
      </em>
     </span>
     <br/>
     <span class="emphasis">
      <em>
       širák kvietím operený,
      </em>
     </span>
     <br/>
     <span class="emphasis">
      <em>
       červená stužka kvietím letiaca
      </em>
     </span>
     <br/>
     <span class="emphasis">
      <em>
       a obličaj ozorený,
      </em>
     </span>
     <br/>
     <span class="emphasis">
      <em>
       a mladý fúzik a briadka mladá,
      </em>
     </span>
     <br/>
     <span class="emphasis">
      <em>
       a sokolieho oka lampada,
      </em>
     </span>
     <br/>
     <span class="emphasis">
      <em>
       a vrkočov havraních pár,
      </em>
     </span>
     <br/>
     <span class="emphasis">
      <em>
       a na opasku ligot storaký,
      </em>
     </span>
     <br/>
     <span class="emphasis">
      <em>
       a ľahkých krpcov dlhé návlaky:
      </em>
     </span>
     <br/>
     <span class="emphasis">
      <em>
       to zmenilo tanečníc tvár.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Jeho tanec:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Sotvaže zazrel Martinko milý
      </em>
     </span>
     <br/>
     <span class="emphasis">
      <em>
       šumných dievčin veselý zhon,
      </em>
     </span>
     <br/>
     <span class="emphasis">
      <em>
       sotva dopočul spievať tie víly,
      </em>
     </span>
     <br/>
     <span class="emphasis">
      <em>
       do duše mu vrazil ten tón,
      </em>
     </span>
     <br/>
     <span class="emphasis">
      <em>
       vrazil mu do nôh; jeden raz skočí
      </em>
     </span>
     <br/>
     <span class="emphasis">
      <em>
       a už sa medzi devami točí,
      </em>
     </span>
     <br/>
     <span class="emphasis">
      <em>
       valašku, fujaru pustí —
      </em>
     </span>
     <br/>
     <span class="emphasis">
      <em>
       a schytí jednu chlap čiernooký,
      </em>
     </span>
     <br/>
     <span class="emphasis">
      <em>
       vyzvŕta si ju v obidva boky,
      </em>
     </span>
     <br/>
     <span class="emphasis">
      <em>
       až len tak vôkol nich šustí.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Gajdy:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Z výšin zbojníckej Poľany dolu
      </em>
     </span>
     <br/>
     <span class="emphasis">
      <em>
       hučí gajdy mohutný bas,
      </em>
     </span>
     <br/>
     <span class="emphasis">
      <em>
       a cez ozrutnú letí homoľu
      </em>
     </span>
     <br/>
     <span class="emphasis">
      <em>
       poskočný pískora ohlas:
      </em>
     </span>
     <br/>
     <span class="emphasis">
      <em>
       To jednostajné prísne tečenie,
      </em>
     </span>
     <br/>
     <span class="emphasis">
      <em>
       a tónov hrubých zúfalé vrenie
      </em>
     </span>
     <br/>
     <span class="emphasis">
      <em>
       podobné je časov toku;
      </em>
     </span>
     <br/>
     <span class="emphasis">
      <em>
       a gajdeniec ten štebot spevavý
      </em>
     </span>
     <br/>
     <span class="emphasis">
      <em>
       ako radostí kŕdeľ ihravý
      </em>
     </span>
     <br/>
     <span class="emphasis">
      <em>
       vo veselom jarom skoku.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Usnutie, sen:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       A lísťa šumí nad jeho hlavou,
      </em>
     </span>
     <br/>
     <span class="emphasis">
      <em>
       tôňa chladí dňa spárňavu,
      </em>
     </span>
     <br/>
     <span class="emphasis">
      <em>
       materia dúška s ďateľnou trávou
      </em>
     </span>
     <br/>
     <span class="emphasis">
      <em>
       dýchajú naň moc voňavú; —
      </em>
     </span>
     <br/>
     <span class="emphasis">
      <em>
       ostatné v duši obrazy hasnú,
      </em>
     </span>
     <br/>
     <span class="emphasis">
      <em>
       hmla ide zastrieť veselosť jasnú,
      </em>
     </span>
     <br/>
     <span class="emphasis">
      <em>
       cit za citom v ňom sa lomia —
      </em>
     </span>
     <br/>
     <span class="emphasis">
      <em>
       nič v ňom už nehrá — všetko učúchne —
      </em>
     </span>
     <br/>
     <span class="emphasis">
      <em>
       až slabosť mocná sticha vydúchne
      </em>
     </span>
     <br/>
     <span class="emphasis">
      <em>
       aj ostatné povedomie.
      </em>
     </span>
     <br/>
     <br/>
     <span class="emphasis">
      <em>
       Všetko je pri ňom, na ňom v pokoji,
      </em>
     </span>
     <br/>
     <span class="emphasis">
      <em>
       duša jeho smrť je živá,
      </em>
     </span>
     <br/>
     <span class="emphasis">
      <em>
       necítená slasť cit jeho kojí,
      </em>
     </span>
     <br/>
     <span class="emphasis">
      <em>
       nežije, a preds’ užíva.
      </em>
     </span>
     <br/>
     <span class="emphasis">
      <em>
       Tu i tu muška prišla si s Belkom,
      </em>
     </span>
     <br/>
     <span class="emphasis">
      <em>
       zabrnčí sem-tam ľahkým krídelkom,
      </em>
     </span>
     <br/>
     <span class="emphasis">
      <em>
       sadne na tvár Martinkovu,
      </em>
     </span>
     <br/>
     <span class="emphasis">
      <em>
       on len fúzikom mrdne na stranu —
      </em>
     </span>
     <br/>
     <span class="emphasis">
      <em>
       muška diaľ brnčí zas cez Poľanu
      </em>
     </span>
     <br/>
     <span class="emphasis">
      <em>
       a pokoj je plný znovu.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Poľanu:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Kde ste videli, slovenskí bratia,
      </em>
     </span>
     <br/>
     <span class="emphasis">
      <em>
       tej zbojníckej Poľany štít?
      </em>
     </span>
     <br/>
     <span class="emphasis">
      <em>
       Skaliská, čo sa v oblakoch tratia,
      </em>
     </span>
     <br/>
     <span class="emphasis">
      <em>
       jakby nebo chceli schytiť:
      </em>
     </span>
     <br/>
     <span class="emphasis">
      <em>
       Okolo bralísk bujné trávničky,
      </em>
     </span>
     <br/>
     <span class="emphasis">
      <em>
       a hadie prte, oviec chodníčky,
      </em>
     </span>
     <br/>
     <span class="emphasis">
      <em>
       a výhľad čarovnej hory.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Koliby, valachov, mesiačik a vatru:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Tam dve koliby, blízke susedy,
      </em>
     </span>
     <br/>
     <span class="emphasis">
      <em>
       mladým mochom zarastajú,
      </em>
     </span>
     <br/>
     <span class="emphasis">
      <em>
       sto krokov od nich záživné čriedy
      </em>
     </span>
     <br/>
     <span class="emphasis">
      <em>
       ležia, driemu, prežúvajú:
      </em>
     </span>
     <br/>
     <span class="emphasis">
      <em>
       a okolo neho strážni dunčovia
      </em>
     </span>
     <br/>
     <span class="emphasis">
      <em>
       pohľadom bystrým plamenné lovia
      </em>
     </span>
     <br/>
     <span class="emphasis">
      <em>
       vlkov pažravých okále.
      </em>
     </span>
     <br/>
     <span class="emphasis">
      <em>
       A nepriateľka netopierova
      </em>
     </span>
     <br/>
     <span class="emphasis">
      <em>
       zavýja, húka uchatá sova,
      </em>
     </span>
     <br/>
     <span class="emphasis">
      <em>
       sediac na vysokej skale.
      </em>
     </span>
     <br/>
     <br/>
     <span class="emphasis">
      <em>
       Mesiačik, sluha našej planéty,
      </em>
     </span>
     <br/>
     <span class="emphasis">
      <em>
       rozožal svoju lampadu,
      </em>
     </span>
     <br/>
     <span class="emphasis">
      <em>
       a vedie druhé navštíviť svety
      </em>
     </span>
     <br/>
     <span class="emphasis">
      <em>
       veliteľku svoju mladú:
      </em>
     </span>
     <br/>
     <span class="emphasis">
      <em>
       Lež nad vysokou letiac Poľanou,
      </em>
     </span>
     <br/>
     <span class="emphasis">
      <em>
       vidí družinu sedieť Detvanov,
      </em>
     </span>
     <br/>
     <span class="emphasis">
      <em>
       tam nad horou sa usadí;
      </em>
     </span>
     <br/>
     <span class="emphasis">
      <em>
       a v tisícich sa bleskoch usmieva,
      </em>
     </span>
     <br/>
     <span class="emphasis">
      <em>
       len tu i tu sa hnevom zatmieva,
      </em>
     </span>
     <br/>
     <span class="emphasis">
      <em>
       keď ho dráži oblak mladý.
      </em>
     </span>
     <br/>
     <br/>
     <span class="emphasis">
      <em>
       A vatra praští a blkom blčí,
      </em>
     </span>
     <br/>
     <span class="emphasis">
      <em>
       v žeravé sa drevo mení,
      </em>
     </span>
     <br/>
     <span class="emphasis">
      <em>
       a na drevenom ražni sa točí
      </em>
     </span>
     <br/>
     <span class="emphasis">
      <em>
       baran skoro upečený.
      </em>
     </span>
     <br/>
     <span class="emphasis">
      <em>
       Druhý sa v kyslej žinčici varí,
      </em>
     </span>
     <br/>
     <span class="emphasis">
      <em>
       bača to všetko opatrí starý;
      </em>
     </span>
     <br/>
     <span class="emphasis">
      <em>
       mladí kozľa naduchujú:
      </em>
     </span>
     <br/>
     <span class="emphasis">
      <em>
       a rad po rade piskor chytajú,
      </em>
     </span>
     <br/>
     <span class="emphasis">
      <em>
       a od zeme sa do skoku dajú
      </em>
     </span>
     <br/>
     <span class="emphasis">
      <em>
       a šuhajsky hajduchujú.
      </em>
     </span>
     <br/>
     <br/>
     <span class="emphasis">
      <em>
       Hneď ich máš v klbku hore rukami,
      </em>
     </span>
     <br/>
     <span class="emphasis">
      <em>
       hneď jak strela hor vyskočia,
      </em>
     </span>
     <br/>
     <span class="emphasis">
      <em>
       zas prepletajú bystro nohami,
      </em>
     </span>
     <br/>
     <span class="emphasis">
      <em>
       sem-tam oddychujúc, bočia,
      </em>
     </span>
     <br/>
     <span class="emphasis">
      <em>
       zase sa uhnú a valaškami
      </em>
     </span>
     <br/>
     <span class="emphasis">
      <em>
       zavrtia v prstoch troch nad hlavami,
      </em>
     </span>
     <br/>
     <span class="emphasis">
      <em>
       zahvizdnú na prste malom,
      </em>
     </span>
     <br/>
     <span class="emphasis">
      <em>
       a zas valaškou popod kolená
      </em>
     </span>
     <br/>
     <span class="emphasis">
      <em>
       prepletá chasa milošialená
      </em>
     </span>
     <br/>
     <span class="emphasis">
      <em>
       s radostným svojím zápalom.
      </em>
     </span>
     <br/>
     <br/>
     <span class="emphasis">
      <em>
       Netrpezlivý gajdoš zanôti
      </em>
     </span>
     <br/>
     <span class="emphasis">
      <em>
       tú: „Štyri kozy, piaty cap!“
      </em>
     </span>
     <br/>
     <span class="emphasis">
      <em>
       Gajdy druhému do hrsti sotí:
      </em>
     </span>
     <br/>
     <span class="emphasis">
      <em>
       Ej, tyže brat, už huk si lap! —
      </em>
     </span>
     <br/>
     <span class="emphasis">
      <em>
       a hybaj, skočí doprostred kola,
      </em>
     </span>
     <br/>
     <span class="emphasis">
      <em>
       radosť zajasá okom sokola,
      </em>
     </span>
     <br/>
     <span class="emphasis">
      <em>
       až zem pod ním podunieva;
      </em>
     </span>
     <br/>
     <span class="emphasis">
      <em>
       okolo kola kolesá láme,
      </em>
     </span>
     <br/>
     <span class="emphasis">
      <em>
       a piesne, bystrým valachom známe,
      </em>
     </span>
     <br/>
     <span class="emphasis">
      <em>
       len sa tak ozýva, spieva.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Zoru, noc, cválanie, drumblence:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Pod stenou sedí Elenka mladá,
      </em>
     </span>
     <br/>
     <span class="emphasis">
      <em>
       srdcom jej čakanie bije,
      </em>
     </span>
     <br/>
     <span class="emphasis">
      <em>
       drumblence k zúbkom bielym prikladá,
      </em>
     </span>
     <br/>
     <span class="emphasis">
      <em>
       a duše jej harmónie
      </em>
     </span>
     <br/>
     <span class="emphasis">
      <em>
       piesňou sa hacú v krásnom vlnení,
      </em>
     </span>
     <br/>
     <span class="emphasis">
      <em>
       a krása ich sa ľúbezne mení
      </em>
     </span>
     <br/>
     <span class="emphasis">
      <em>
       na úslní mladých citov,
      </em>
     </span>
     <br/>
     <span class="emphasis">
      <em>
       z ktorých — ako z tých jej hviezdnych očí
      </em>
     </span>
     <br/>
     <span class="emphasis">
      <em>
       tá vražba, čo ňou všetko zotročí —
      </em>
     </span>
     <br/>
     <span class="emphasis">
      <em>
       Martinkovi raj vykvitol.
      </em>
     </span>
     <br/>
     <br/>
     <span class="emphasis">
      <em>
       Sestry slovenské! Poďte počúvať
      </em>
     </span>
     <br/>
     <span class="emphasis">
      <em>
       túto ľúbosť pár drumbleniec,
      </em>
     </span>
     <br/>
     <span class="emphasis">
      <em>
       počujte, jak sa z nich idú snuvať
      </em>
     </span>
     <br/>
     <span class="emphasis">
      <em>
       kvety srdca v jeden veniec!
      </em>
     </span>
     <br/>
     <span class="emphasis">
      <em>
       Počujte útly ten šum pieratka,
      </em>
     </span>
     <br/>
     <span class="emphasis">
      <em>
       čo sa cez tie jej rubínov vrátka
      </em>
     </span>
     <br/>
     <span class="emphasis">
      <em>
       ako dym obetí vinie,
      </em>
     </span>
     <br/>
     <span class="emphasis">
      <em>
       a ako z mladých pŕs sa vyroní,
      </em>
     </span>
     <br/>
     <span class="emphasis">
      <em>
       tak v tichej tôni noci odzvoní,
      </em>
     </span>
     <br/>
     <span class="emphasis">
      <em>
       zazvoní zas a zas zhynie.
      </em>
     </span>
     <br/>
     <br/>
     <span class="emphasis">
      <em>
       Poďte počúvať, družice moje,
      </em>
     </span>
     <br/>
     <span class="emphasis">
      <em>
       ten národa útleho zvuk,
      </em>
     </span>
     <br/>
     <span class="emphasis">
      <em>
       také by snúval z hlasov závoje,
      </em>
     </span>
     <br/>
     <span class="emphasis">
      <em>
       keby z hlasov tkával pavúk:
      </em>
     </span>
     <br/>
     <span class="emphasis">
      <em>
       Drumblica tichej noci družička,
      </em>
     </span>
     <br/>
     <span class="emphasis">
      <em>
       aj keď ružička v rose buvičká,
      </em>
     </span>
     <br/>
     <span class="emphasis">
      <em>
       k nej zavieva, pri nej spieva;
      </em>
     </span>
     <br/>
     <span class="emphasis">
      <em>
       na hrmot dňa sa jej nežnosť hnevá,
      </em>
     </span>
     <br/>
     <span class="emphasis">
      <em>
       preto drumbielky hlások zaznieva,
      </em>
     </span>
     <br/>
     <span class="emphasis">
      <em>
       keď búrny deň už zamdlieva.
      </em>
     </span>
     <br/>
     <br/>
     <span class="emphasis">
      <em>
       Bubna práskanie, cvendžanie spieži,
      </em>
     </span>
     <br/>
     <span class="emphasis">
      <em>
       huk silný, prísny organa,
      </em>
     </span>
     <br/>
     <span class="emphasis">
      <em>
       škrek trúby, jak čo píšťalou beží,
      </em>
     </span>
     <br/>
     <span class="emphasis">
      <em>
       zrutný stroj fortepiana,
      </em>
     </span>
     <br/>
     <span class="emphasis">
      <em>
       ostrý vresk husieľ, tuposť gitary,
      </em>
     </span>
     <br/>
     <span class="emphasis">
      <em>
       bitie, trenie a zdúvanie pary —
      </em>
     </span>
     <br/>
     <span class="emphasis">
      <em>
       toho drumbliatko sa bojí;
      </em>
     </span>
     <br/>
     <span class="emphasis">
      <em>
       ako tenučká harfa Eola
      </em>
     </span>
     <br/>
     <span class="emphasis">
      <em>
       ona z panenských ňadier kostola
      </em>
     </span>
     <br/>
     <span class="emphasis">
      <em>
       dychom útlym hlasy rojí.
      </em>
     </span>
     <br/>
     <br/>
     <span class="emphasis">
      <em>
       Drumblica svoje hlasy netvorí
      </em>
     </span>
     <br/>
     <span class="emphasis">
      <em>
       v prázdnej diere z medi, z dreva:
      </em>
     </span>
     <br/>
     <span class="emphasis">
      <em>
       V ústach si ohlas najprv podvorí
      </em>
     </span>
     <br/>
     <span class="emphasis">
      <em>
       a tak svetom sa rozlieva.
      </em>
     </span>
     <br/>
     <span class="emphasis">
      <em>
       V ústach sa rodí, kde duša celá
      </em>
     </span>
     <br/>
     <span class="emphasis">
      <em>
       v sladké sa slová oblieka,
      </em>
     </span>
     <br/>
     <span class="emphasis">
      <em>
       či znie v jej zvukoch pieseň veselá,
      </em>
     </span>
     <br/>
     <span class="emphasis">
      <em>
       či v pekných žiaľoch narieka.
      </em>
     </span>
     <br/>
     <span class="emphasis">
      <em>
       Tam znie, drumblička, ten šum tvoj cintľavý,
      </em>
     </span>
     <br/>
     <span class="emphasis">
      <em>
       kde duša dušu objíme, pozdraví.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Dačo krásnejšie neznám, a celý predmet je čo? — Drumbľa. Vidieť z toho, ako sa svet v
         duši skutočného básnika odbleskuje, keď má za rod svoj úprimný cit; i drumble sú mu
         peknými, ako tá strojná Elenka mladá, ačpráve by sa cudzí len zasmial nad takým slávnym
         inštrumentom — drumbli. Ale by sa iste smiať prestal, čítajúc a spolu porozumejúc opis jej
         Ondrejka nášho, a pomyslel by si, z akých asi elementov záleží tá — drumbľa, a ako je to
         možné, že kultúra svetská doteraz ešte neocenila a všeobecne do úžitku neuviedla — drumbľu.
   </p>
   <p>
    Dych tej Eleny by som sám rád pocítil; dobre tomu človeku, ktorý má, ako Martin, takú
         Elenu, ale nemôžeme ju nájsť — nikde-nikde, a čo by si si nohy až po kolená zodral. Nájdeš
         ju ale tam, kde ju hľadať máš — v Detvanovi Ondrejkovom.
   </p>
   <p>
    Ale čo ďalej potom:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Zostaň mi zdravá, hviezdička krásy,
      </em>
     </span>
     <br/>
     <span class="emphasis">
      <em>
       dieťa mladej duše mojej!
      </em>
     </span>
     <br/>
     <span class="emphasis">
      <em>
       Čo v zlaté si ma zaniesla časy,
      </em>
     </span>
     <br/>
     <span class="emphasis">
      <em>
       piť dala slasť z čaši dvojej:
      </em>
     </span>
     <br/>
     <span class="emphasis">
      <em>
       Sestra spevcova, kvet môjho ľudu,
      </em>
     </span>
     <br/>
     <span class="emphasis">
      <em>
       kvet toho špatnokrásneho bludu,
      </em>
     </span>
     <br/>
     <span class="emphasis">
      <em>
       v ktorom drieme slovenský kraj.
      </em>
     </span>
     <br/>
     <span class="emphasis">
      <em>
       Choď mi, zapadni, hviezdička krásy,
      </em>
     </span>
     <br/>
     <span class="emphasis">
      <em>
       k hrobu ľúbosti mňa zaviedla si,
      </em>
     </span>
     <br/>
     <span class="emphasis">
      <em>
       zapadni a dobre sa maj!
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Vohľady, sobotný večer, predstenia, kde „pod stenou sedí Elenka mladá“, kde i voňačka
         nechybuje, sú krásne líčenia.
   </p>
   <p>
    Pozrite ďalej na tých Cigánov! Tých verbovancov!
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Jeden napredku si vykračuje,
      </em>
     </span>
     <br/>
     <span class="emphasis">
      <em>
       za ním švárne štyri páry,
      </em>
     </span>
     <br/>
     <span class="emphasis">
      <em>
       nazadku dvanásť ich vystupuje,
      </em>
     </span>
     <br/>
     <span class="emphasis">
      <em>
       rod ich vidno im na tvári.
      </em>
     </span>
     <br/>
     <span class="emphasis">
      <em>
       Ten predný idúc len si pozerá
      </em>
     </span>
     <br/>
     <span class="emphasis">
      <em>
       na žlté šnúry svojho mundiera,
      </em>
     </span>
     <br/>
     <span class="emphasis">
      <em>
       na let tenkej lieskovičky:
      </em>
     </span>
     <br/>
     <span class="emphasis">
      <em>
       Hlavu hneď vystrie, hneď zas nakloní
      </em>
     </span>
     <br/>
     <span class="emphasis">
      <em>
       a hneď počúva, ako mu zvoní
      </em>
     </span>
     <br/>
     <span class="emphasis">
      <em>
       cveng širokej ostrôžtičky.
      </em>
     </span>
     <br/>
     <br/>
     <span class="emphasis">
      <em>
       Zas na šabličku ruku pohodí,
      </em>
     </span>
     <br/>
     <span class="emphasis">
      <em>
       mihá na mladých junákov,
      </em>
     </span>
     <br/>
     <span class="emphasis">
      <em>
       úsmevom mladým dievčence zvodí,
      </em>
     </span>
     <br/>
     <span class="emphasis">
      <em>
       napráva si hrdý čákov,
      </em>
     </span>
     <br/>
     <span class="emphasis">
      <em>
       na ktorom pekné kohútie perá
      </em>
     </span>
     <br/>
     <span class="emphasis">
      <em>
       samopašný let vetra preberá
      </em>
     </span>
     <br/>
     <span class="emphasis">
      <em>
       a s odvislou hrá kapseľkou;
      </em>
     </span>
     <br/>
     <span class="emphasis">
      <em>
       a vše napredok krok dva poskočí,
      </em>
     </span>
     <br/>
     <span class="emphasis">
      <em>
       ruky zdvihne, zaťapká, kročí
      </em>
     </span>
     <br/>
     <span class="emphasis">
      <em>
       a štrngne ostrôh ocieľkou.
      </em>
     </span>
     <br/>
     <br/>
     <span class="emphasis">
      <em>
       Za ním rovných mu osem vábnikov
      </em>
     </span>
     <br/>
     <span class="emphasis">
      <em>
       čákovy si nadhadzujú,
      </em>
     </span>
     <br/>
     <span class="emphasis">
      <em>
       gomby z belastých dolománikov
      </em>
     </span>
     <br/>
     <span class="emphasis">
      <em>
       s bleskami slnca žartujú,
      </em>
     </span>
     <br/>
     <span class="emphasis">
      <em>
       a kapseľky ich si samopašia
      </em>
     </span>
     <br/>
     <span class="emphasis">
      <em>
       s tarajmi, ktoré vábia a strašia,
      </em>
     </span>
     <br/>
     <span class="emphasis">
      <em>
       a kordovánske čižmičky
      </em>
     </span>
     <br/>
     <span class="emphasis">
      <em>
       žltou sa dlhou kyckou honosia,
      </em>
     </span>
     <br/>
     <span class="emphasis">
      <em>
       no, všetci s predným rovno sa nosia,
      </em>
     </span>
     <br/>
     <span class="emphasis">
      <em>
       krem rukavíc a paličky.
      </em>
     </span>
     <br/>
     <br/>
     <span class="emphasis">
      <em>
       Všetkých osem je ako osem hrabcov,
      </em>
     </span>
     <br/>
     <span class="emphasis">
      <em>
       sťaby ich mať jedna mala,
      </em>
     </span>
     <br/>
     <span class="emphasis">
      <em>
       všetkých tvár hľadí, akoby chlapcov,
      </em>
     </span>
     <br/>
     <span class="emphasis">
      <em>
       zvlášť jedného oklamala,
      </em>
     </span>
     <br/>
     <span class="emphasis">
      <em>
       všetci sú hrdí, všetci veselí,
      </em>
     </span>
     <br/>
     <span class="emphasis">
      <em>
       všetci sú švárni, všetci sú smelí,
      </em>
     </span>
     <br/>
     <span class="emphasis">
      <em>
       všetci synkovia Poľany,
      </em>
     </span>
     <br/>
     <span class="emphasis">
      <em>
       všetci si žijú ako len vtáci,
      </em>
     </span>
     <br/>
     <span class="emphasis">
      <em>
       bez starosti a bez tvrdej práci,
      </em>
     </span>
     <br/>
     <span class="emphasis">
      <em>
       raz žiť, raz mrieť povolaní.
      </em>
     </span>
     <br/>
     <br/>
     <span class="emphasis">
      <em>
       Za nimi ťahá počerný Pišta
      </em>
     </span>
     <br/>
     <span class="emphasis">
      <em>
       na husliciach poštiepaných,
      </em>
     </span>
     <br/>
     <span class="emphasis">
      <em>
       hrdý, že on je hudcov primista,
      </em>
     </span>
     <br/>
     <span class="emphasis">
      <em>
       bradu má na poštiepaných
      </em>
     </span>
     <br/>
     <span class="emphasis">
      <em>
       husliach, a vše na svojho kontráša,
      </em>
     </span>
     <br/>
     <span class="emphasis">
      <em>
       vše na starého zas barboráša
      </em>
     </span>
     <br/>
     <span class="emphasis">
      <em>
       strany taktu sa obzerá:
      </em>
     </span>
     <br/>
     <span class="emphasis">
      <em>
       A cimbalista cimbal teperí,
      </em>
     </span>
     <br/>
     <span class="emphasis">
      <em>
       a ako piercom strunu uderí,
      </em>
     </span>
     <br/>
     <span class="emphasis">
      <em>
       tak aj bajúzom preberá.
      </em>
     </span>
     <br/>
     <br/>
     <span class="emphasis">
      <em>
       Vycifrovanú „Kinizsi nóta“,
      </em>
     </span>
     <br/>
     <span class="emphasis">
      <em>
       hlasom žiaľno potriasajú,
      </em>
     </span>
     <br/>
     <span class="emphasis">
      <em>
       a zas nafriško, čo by trhlo ťa
      </em>
     </span>
     <br/>
     <span class="emphasis">
      <em>
       do skoku, hlas obracajú:
      </em>
     </span>
     <br/>
     <span class="emphasis">
      <em>
       hneď struny z „a moll“ si nariekali,
      </em>
     </span>
     <br/>
     <span class="emphasis">
      <em>
       jak „Nagy-Idai nótat“ by hrali —
      </em>
     </span>
     <br/>
     <span class="emphasis">
      <em>
       čoho Cigán sa tak stráni —
      </em>
     </span>
     <br/>
     <span class="emphasis">
      <em>
       a hneď zas okom iskriacim mihne
      </em>
     </span>
     <br/>
     <span class="emphasis">
      <em>
       a v radostné sa nóty vyšvihne
      </em>
     </span>
     <br/>
     <span class="emphasis">
      <em>
       Cigán, šťastný v dolománi.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Či ste kedy počuli vy, ktorí z vašich detských verbovancov a ich Cigánov poznáte, dačo
         podobného? Ľudovít Štúr si zaľúbil Kráľa zvlášť pre jeho v Nitre uverejnenú pieseň
         „Dvanásti na krčme muzikanti hrajú“; ale či je to tam tak opísané ako tu?
   </p>
   <p>
    Naschvál som uviedol viacej príkladov, aby ste z toho videli, že v Sládkovičovej duši sa
         každá, na život slovenský sa vzťahujúca maličkosť odbleskla, a že medovými ústami vraví to,
         čo nepochopujú filozofi terajšieho sveta.
   </p>
   <p>
    Či nemá teda pravdu básnik náš, o Detvanovi hovoriac: „V ňom duša tvoja je zmaľovaná“?
         On si je toho ale aj na iný spôsob vedomý, bo i ďalej sám hovorí:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Čo, vrstovníci moji, myslíte? —
      </em>
     </span>
     <br/>
     <span class="emphasis">
      <em>
       Nie je to už nádeje svet,
      </em>
     </span>
     <br/>
     <span class="emphasis">
      <em>
       keď už vo svojom mladom úsvite
      </em>
     </span>
     <br/>
     <span class="emphasis">
      <em>
       národ si vie krásne hovieť? —
      </em>
     </span>
     <br/>
     <span class="emphasis">
      <em>
       Nie je to zora budúcej slávy,
      </em>
     </span>
     <br/>
     <span class="emphasis">
      <em>
       keď z nešťastia si blaženosť spraví
      </em>
     </span>
     <br/>
     <span class="emphasis">
      <em>
       umná živosť nášho ľudu? —
      </em>
     </span>
     <br/>
     <span class="emphasis">
      <em>
       On v púšti stojí a v nebi žije:
      </em>
     </span>
     <br/>
     <span class="emphasis">
      <em>
       čo keď sa puk ten vo kvet rozvije?
      </em>
     </span>
     <br/>
     <span class="emphasis">
      <em>
       Svety nám závidieť budú!
      </em>
     </span>
     <br/>
     <br/>
     <span class="emphasis">
      <em>
       Pozri na črpák nášho valacha,
      </em>
     </span>
     <br/>
     <span class="emphasis">
      <em>
       zasnívaš o Fidiášoch;
      </em>
     </span>
     <sup>
      [
      <a class="footnote" href="#ftn.id2579729" name="id2579729">
       38
      </a>
      ]
     </sup>
     <br/>
     <span class="emphasis">
      <em>
       počuj tie gajdy šumného Stacha,
      </em>
     </span>
     <br/>
     <span class="emphasis">
      <em>
       zasnívaš o nových časoch;
      </em>
     </span>
     <br/>
     <span class="emphasis">
      <em>
       dívaj sa na tie od zeme skoky
      </em>
     </span>
     <br/>
     <span class="emphasis">
      <em>
       a ukážu ti budúce roky,
      </em>
     </span>
     <br/>
     <span class="emphasis">
      <em>
       obrazy slovenských tancov;
      </em>
     </span>
     <br/>
     <span class="emphasis">
      <em>
       považuj žily, päste, ramená
      </em>
     </span>
     <br/>
     <span class="emphasis">
      <em>
       a vidíš zrejme, že to znamená
      </em>
     </span>
     <br/>
     <span class="emphasis">
      <em>
       mať vrahom strašných šarvancov.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Prečítajte si k tomu v Maríne 284, 286, 290.
   </p>
   <p>
    Pravda je to, že je v Detvanovi každá sloha zlato znázornená, na duši postavy rýdzeho
         Slováka sa odblyšťujúca; ale predsa je nie jedinou zásluhou básnika, že v jednoduchej
         postave Martina v zovňajšom vylíčení hýbania sa a dýchania slovenských prírody synov v
         celej básni je vymaľovaná.
   </p>
   <p>
    Sládkovič totiž nielen maľuje a líčí, čo vidí a čo čuje, ale spolu i oceňuje svet,
         obzvlášť slovenský, menovite ale snahy duševné a krásu, ktorá sa so skutočnosťou borí.
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       A čo je mladosť? Dvadsatpäť rokov?
      </em>
     </span>
     <br/>
     <span class="emphasis">
      <em>
       Ružových tvár hladkosť jará?
      </em>
     </span>
     <br/>
     <span class="emphasis">
      <em>
       Či údov sila? Či strmosť krokov?
      </em>
     </span>
     <br/>
     <span class="emphasis">
      <em>
       Toto sa všetko zostará!
      </em>
     </span>
     <br/>
     <span class="emphasis">
      <em>
       Mladosť je túžba živá po kráse,
      </em>
     </span>
     <br/>
     <span class="emphasis">
      <em>
       je hlas nebeský v zemskom ohlase,
      </em>
     </span>
     <br/>
     <span class="emphasis">
      <em>
       je nepokoj duší svätý,
      </em>
     </span>
     <br/>
     <span class="emphasis">
      <em>
       je tá mohutnosť, čo slávu hľadá,
      </em>
     </span>
     <br/>
     <span class="emphasis">
      <em>
       je kvetín lásky rajská záhrada,
      </em>
     </span>
     <br/>
     <span class="emphasis">
      <em>
       je anjel v prachu zaviaty.
      </em>
     </span>
     <br/>
     <br/>
     <span class="emphasis">
      <em>
       To je tá kliatba nášho života,
      </em>
     </span>
     <br/>
     <span class="emphasis">
      <em>
       to netopierstvo osudov,
      </em>
     </span>
     <br/>
     <span class="emphasis">
      <em>
       v ktorých sa k nebu od zeme motá
      </em>
     </span>
     <br/>
     <span class="emphasis">
      <em>
       mizeráctvo našich bludov.
      </em>
     </span>
     <br/>
     <span class="emphasis">
      <em>
       Tá podlosť medzi duchom, prírodou,
      </em>
     </span>
     <br/>
     <span class="emphasis">
      <em>
       medzi otroctvom, medzi slobodou,
      </em>
     </span>
     <br/>
     <span class="emphasis">
      <em>
       medzi špatou, medzi krásou;
      </em>
     </span>
     <br/>
     <span class="emphasis">
      <em>
       keď nevieš, čo si?! Nemrieš, nežiješ,
      </em>
     </span>
     <br/>
     <span class="emphasis">
      <em>
       len sa od skaly ku skale biješ
      </em>
     </span>
     <br/>
     <span class="emphasis">
      <em>
       po jazere bledých časov.
      </em>
     </span>
     <br/>
     <br/>
     <span class="emphasis">
      <em>
       Oj, videl som ja velebu slávy
      </em>
     </span>
     <br/>
     <span class="emphasis">
      <em>
       na žitia toho výšinách;
      </em>
     </span>
     <br/>
     <span class="emphasis">
      <em>
       videl som krásu tichej dúbravy,
      </em>
     </span>
     <br/>
     <span class="emphasis">
      <em>
       ľud blahý v biednych dolinách;
      </em>
     </span>
     <br/>
     <span class="emphasis">
      <em>
       videl som, moji druhovia, seba
      </em>
     </span>
     <br/>
     <span class="emphasis">
      <em>
       ďaleko zeme, ďaleko neba —
      </em>
     </span>
     <br/>
     <span class="emphasis">
      <em>
       Oj, srdce mi divo búcha!
      </em>
     </span>
     <br/>
     <span class="emphasis">
      <em>
       A zašiel bych sa v tejto nevoli,
      </em>
     </span>
     <br/>
     <span class="emphasis">
      <em>
       čo by ste vy tu so mnou neboli,
      </em>
     </span>
     <br/>
     <span class="emphasis">
      <em>
       vy a voľnosť vášho ducha!
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Vskutku obraz nás samých!! Ako čo by Rafael tie trpiace roztratené tváre slovenských
         ľudí bol namaľoval, alebo ich Feidias zo slonovej kosti vystrúhal.
   </p>
   <p>
    Danteho „Divina comedia“ a Goetheho „Faust“ práve tým nabývajú ceny vo svete a v
         básnictve, že nebo a peklo, dušu a hrudu, dobré a zlé tak nielen líčia, ale aj oceňujú, že
         človek potom nevie, či má skutočnosť a či tú skutočnosťou hýbajúcu silu pred očami. Tam máš
         síce len isté konštelácie, isté výjavy, ako zjavuje sa človek v živote; ale básnik ti
         ukazuje na sklené dvierka, ktorými do duše ľudskej národa a ľudstva sa pohliadnuť môžeš.
         Taktiež i Komenský v „Labyrinte sveta“, taktiež i Sládkovič.
   </p>
   <p>
    Keď sa Sládkovič už dosť narozprával, namaľoval, nalíčil poznamenania svoje, dodáva a
         ukazuje, čo sa vo všetkom tom zrkadlí a hľadať má.
   </p>
   <p>
    V skutkoch, v živote, v duši, nie viac v krútňavách, Váhoch, Hronoch, sokoloch, orloch,
         Tatrách, Kriváňoch, ako predtým v móde bolo, má sa duch slovenský hľadať. Jeho postavy sú,
         pravda, nie kráľovia, nie podlízaví dvorania, nie páni, nie osoby vyššieho stavu v
         palácoch, zámkoch a veľkých mestách žijúci, ale len jednoduché deti zbojníckej Poľany,
         hory, ľudia prirodzení, bez každej kultúry, krem tej, ktorú im dal bezprostredne pán boh, a
         vo všetkom len dobrého svojho génia nasledujúci.
   </p>
   <p>
    Martin a Elena sú teda na každý spôsob pravzorom, a tak v nich ukazuje Sládkovič, kde
         treba kľúč hľadať k rozuzleniu životnej otázky Slovenska. V samom sebe a v dobrom géniovi
         vlastnom. V ľude.
   </p>
   <p>
    Keď ale Sládkovičove postavy nie sú veľkí páni, a ich obydlia nie paláce, ich reči
         nepatrné: myslíte, že vylíčenie ich života, ich duše je ľahké? Naopak, práve ťažšie, ako čo
         by boli mali vzorov na svete hockoľko. Cena básnikova záleží v tom, keď uhádne, čo je to
         vlastne, čo ospevuje; ospevovať ale skromnú jednoduchosť, a v nej predsa veľkosť nachádzať,
         je oveľa ťažšie, ako opísať to, čo samo sebou kričí. Goetheho „Hermann a Dorothea“ mi tu
         prichodí na myseľ. Že domáci, jednoduchý každodenný, a predsa taký významný život slovenský
         posiaľ vlastne žiadneho pevca nenašiel, čo by ho v jeho ďalších rozmeroch bol nalíčil, je
         svätá pravda; odtiaľ teda aj uzatvárať nutno, že je z tohto ohľadu Sládkovič originál, a
         prvý, ktorý sa v odbore tomto blahodarne najlepšie pokúsil a úlohu svoju čestne previedol.
   </p>
   <p>
    A previedol to Ondrejko náš hladko, plynne, prirodzene; nemáš tam neskutočných uhlastých
         výrazov a scén, ani byronovských zúfalých postáv; dych prírody je dych ľudí nevykumštovane
         vyobrazených:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       No kde ma vedieš, mátoha žitia?
      </em>
     </span>
     <br/>
     <span class="emphasis">
      <em>
       Veď Faust Mefistov nie som ja!
      </em>
     </span>
     <br/>
     <span class="emphasis">
      <em>
       Čo ma so sebou radšej neschytia
      </em>
     </span>
     <br/>
     <span class="emphasis">
      <em>
       anjeli môjho svedomia?
      </em>
     </span>
     <br/>
     <span class="emphasis">
      <em>
       Poď, Martinko môj, ty druh slobody,
      </em>
     </span>
     <br/>
     <span class="emphasis">
      <em>
       ešte si z bystrej Poľany vody
      </em>
     </span>
     <br/>
     <span class="emphasis">
      <em>
       načrieť žiada duša moja;
      </em>
     </span>
     <br/>
     <span class="emphasis">
      <em>
       poď, ešte sa raz aj ty z nej napi,
      </em>
     </span>
     <br/>
     <span class="emphasis">
      <em>
       až ťa pohľadu môjho vydrapí
      </em>
     </span>
     <br/>
     <span class="emphasis">
      <em>
       oceľová dlaba voja.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Však ja chcem len povedať, že Sládkovič spolu oceňuje život, oceňuje svet; tak hovorí o
         ľude slovenskom.
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Lebo to má ľud ten špatnokrásny,
      </em>
     </span>
     <br/>
     <span class="emphasis">
      <em>
       že radosti, v žiaľoch spieva;
      </em>
     </span>
     <br/>
     <span class="emphasis">
      <em>
       zdá sa ti, že je nad šťastných šťastný,
      </em>
     </span>
     <br/>
     <span class="emphasis">
      <em>
       zdá sa, že v žiaľoch omdlieva.
      </em>
     </span>
     <br/>
     <span class="emphasis">
      <em>
       A tak je. Jeho cit žiale tuší,
      </em>
     </span>
     <br/>
     <span class="emphasis">
      <em>
       o ktorých jeho svedomie čuší,
      </em>
     </span>
     <br/>
     <span class="emphasis">
      <em>
       ktoré v ňom len múdri znajú.
      </em>
     </span>
     <br/>
     <span class="emphasis">
      <em>
       A život jeho ten vždy sa smeje,
      </em>
     </span>
     <br/>
     <span class="emphasis">
      <em>
       cudzí mu je strach, cudzie nádeje,
      </em>
     </span>
     <br/>
     <span class="emphasis">
      <em>
       čo svet ten náš previevajú.
      </em>
     </span>
     <br/>
     <br/>
     <span class="emphasis">
      <em>
       „Zaspieva mu vtáča na kosodrevine“,
      </em>
     </span>
     <br/>
     <span class="emphasis">
      <em>
       on cíti, čo vtáča spieva:
      </em>
     </span>
     <br/>
     <span class="emphasis">
      <em>
       „Čo komu súdené, veru ho neminie,“
      </em>
     </span>
     <br/>
     <span class="emphasis">
      <em>
       to čuť v speve sa domnieva;
      </em>
     </span>
     <br/>
     <span class="emphasis">
      <em>
       zdá sa mu, že niet krem bied zdedených,
      </em>
     </span>
     <br/>
     <span class="emphasis">
      <em>
       žije v radostiach nepremenených,
      </em>
     </span>
     <br/>
     <span class="emphasis">
      <em>
       tak ako žil v nich jeho ded:
      </em>
     </span>
     <br/>
     <span class="emphasis">
      <em>
       Minulosť peknú sám si vybájil,
      </em>
     </span>
     <br/>
     <span class="emphasis">
      <em>
       a budúcnosť mu cele zatajil
      </em>
     </span>
     <br/>
     <span class="emphasis">
      <em>
       nezdravý jeho pohľad.
      </em>
     </span>
     <br/>
     <br/>
     <span class="emphasis">
      <em>
       Za čím obyčaj žialiť, požiali,
      </em>
     </span>
     <br/>
     <span class="emphasis">
      <em>
       čím baviť, tým sa zabaví,
      </em>
     </span>
     <br/>
     <span class="emphasis">
      <em>
       spieva, čo staré matky spievali,
      </em>
     </span>
     <br/>
     <span class="emphasis">
      <em>
       reč pradedov svojich vraví,
      </em>
     </span>
     <br/>
     <span class="emphasis">
      <em>
       A hneď ako blesk hromov zakľaje,
      </em>
     </span>
     <br/>
     <span class="emphasis">
      <em>
       koho klial, tomu zas šťastie praje,
      </em>
     </span>
     <br/>
     <span class="emphasis">
      <em>
       hneď v búrach je, hneď má pokoj;
      </em>
     </span>
     <br/>
     <span class="emphasis">
      <em>
       hneď v dolinách sa tichých osadí,
      </em>
     </span>
     <br/>
     <span class="emphasis">
      <em>
       hneď vrchmi lieta sťa orol mladý,
      </em>
     </span>
     <br/>
     <span class="emphasis">
      <em>
       ako aj ten Martinko môj.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Ale povedzte mi len, ľudia boží, či sa vám pri každom slove, čítajúc to, v oku
         nezajarabatie?
   </p>
   <p>
    A k tomu vám on len hodí slovo napravo, naľavo ti to tam našmýka, a už máte osobu,
         obraz, scénu, myšlienku hneď nakreslenú, a to tak drasticky, že sa vám pritom v očiach
         zaiskrí.
   </p>
   <p>
    O silách duševných v človeku pôsobiacich 40 — 43, a starcovi 98, pri vohľadoch u Elenky
         174 — 205, o lepších citoch v prsiach šuhaja 221, 222, o budúcnosti ľudu slovenského atď.
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Pocíť žiaľ drumbieľ v útlosť zavitý,
      </em>
     </span>
     <br/>
     <span class="emphasis">
      <em>
       to hrá si len prostá deva,
      </em>
     </span>
     <br/>
     <span class="emphasis">
      <em>
       a čo, keď zvuk ten teraz ubitý
      </em>
     </span>
     <br/>
     <span class="emphasis">
      <em>
       v časoch voľnejších zaspieva?
      </em>
     </span>
     <br/>
     <span class="emphasis">
      <em>
       Hľaďže, ten smelý obraz povesti,
      </em>
     </span>
     <br/>
     <span class="emphasis">
      <em>
       obraznosť vtipu našej nevesty; —
      </em>
     </span>
     <br/>
     <span class="emphasis">
      <em>
       myšlienka je veštec dejov:
      </em>
     </span>
     <br/>
     <span class="emphasis">
      <em>
       V národoch živá vždy robí vloha —
      </em>
     </span>
     <br/>
     <span class="emphasis">
      <em>
       dúfajme! Rod náš z pomoci boha
      </em>
     </span>
     <br/>
     <span class="emphasis">
      <em>
       velebnou kvitne nádejou.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Teraz ale naostatok predsa len musím povedať atď. atď. a dať smutné vale, ale celkom,
         prehŕňaniu sa už z toľkorázového čítania známych mi zvukov úst Sládkovičových, ktoré ma i
         teraz vždy zachvátia, a ako vidíte, vrstovníci moji, i teraz mi tiež ich čítajúcemu pokoja
         nedajú, takže som prinútený vám toľko a toľko ráz pred oči zrkadielko postavovať, v ktorom
         ja na Ondrejka pozerám. V zrkadielku tomto ja vidím vždy Sládkoviča ako najšpecifickejšieho
         básnika slovenského, a myslím si potom, že vyjmúc Kollára, v svojich sonetoch nad všetkými
         horujúceho velikána, kde sa za slovami jeho Petrarca a Dante neskrýva, t. j. v slovách
         veštby slovanskej, nikto u nás v básňach svojich tak slovansky nedýchal ako Sládkovič.
   </p>
   <p>
    Pravdaže, máme i Hollého, ale Hollý sa za vzormi grécko-rímskej poézie, ako obzvlášť jej
         formami, tak a natoľko pred vlastným národom zabarikádoval, že sa piesne jeho medzi ľud
         nikdy neprederú, navzdor tomu, že hádam nikto v samorýdzej láske srdca svojho tak hlboko
         nepozoroval ľud svoj a s ním tak opravdive spolu necítil ako on. Sedával starký na brehoch
         Váhu, tak ako v Mlieči, dňami, aby sa s pltníkmi o obyčajach ľudu nášho pozhovárať mohol; a
         predsa v dielach svojich, hoci celkom z duše slovenskej pochádzali, nedokázal hovoriť po
         slovensky. Ba i tá pasovačka v Selanke Pomil a Bazák „a o zem mykne Bazáka“ musí byť koniec
         hexametru, a
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       „Vtom pastieri kolom, čo mu priali,
      </em>
     </span>
     <br/>
     <span class="emphasis">
      <em>
       zatlieskali dlaňama“
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    je už celý hexameter. — Kollár tiež zas len pre formy, nie síce klasické, ako Hollý, ale
         talianske, nikdy v mase ľudu vlastného nevzkriesi oduševnenie, ako napr. Béranger
    <sup>
     [
     <a class="footnote" href="#ftn.id2580446" name="id2580446">
      39
     </a>
     ]
    </sup>
    u Francúzov. Sládkovič, tretí v rade našich výtečníkov básnických, z tohto
         ohľadu najďalej prišiel; Puškin účinkoval naňho, teda Slovan. Tak Sládkovič i ďalej do duše
         ľudu vnikne ako predošlí, hoci po stránke formálnej ani jeden, ani druhý, ani tretí. Tak
         ako Mickiewicz, obzvlášť v takzvaných baladách a Tadeuszovi, nezdá sa byť priateľom
         národnej piesne.
   </p>
   <p>
    A predsa tá pravda pravdou ostane, ktorú som už pred mnohými rokmi v Pohľadoch vyslovil,
         že každý národ má svoj vlastný typ i v spôsoboch poézie, a ako vlastné druhy poézie, tak i
         vlastné metrum. Každý národ má svoj špecificky vlastný beh myšlienok a obrazotvornosti;
         isté tóny i isté zostavenie slov, isté metrum viac lahodí uchu jeho ako niečo iné. Má národ
         každý istý muzikálny takt, ktorý síce aj inostranným príjemný byť môže, ale predsa na
         cudzej pôde pre zneodpovedavosť istej muzikálnej vlastnej sympatie sa do sŕdc ľudu vlúdiť,
         ich obživiť, obkriepiť a zvelebiť nezdolá. Jedným slovom: Neudrie ti do nôh, a žilky pritom
         nezaihrajú. Pominulého leta hrali v Lipsku šaštínski Cigáni; keď hrali nôty naše, bol som
         ja vo vytržení, veľké, valné publikum ale mlčalo; páčilo sa mu to síce veľmi, ale mu do
         toho nebolo nič; keď ale začali tudlitum, tudlitum, honcelcom, honcelcom: nuž nastal
         náramný tleskot, a ja som neznal, či som ja blázon s mojimi mladými priateľmi Krajcom a Krmanom,
    <sup>
     [
     <a class="footnote" href="#ftn.id2580503" name="id2580503">
      40
     </a>
     ]
    </sup>
    a či to valné publikum. Ale nasmiali sme sa na tom dosť; ani my, ani publikum
         nemalo pravdu alebo čo ja práve za pravdivé držím, mali sme pravdu obaja. Spomínam si tiež
         tu na molové tóny národných piesní našich a ako sa duša mužov, žien, detí, mládencov,
         pannien i vtedy istou neznámou rozkošou naplňuje, keď si po stráňach a chrastiach dobytok
         pasúc a spievajúc práve v tónoch týchto, citom svojím, ani nevediac ako, odľahčujú. Neraz,
         vezúc sa na pltiach po Váhu dolu Považím a počujúc toto, som si pomyslel: Prečo je ten
         molový tón u nás taký obľúbený? — Je to snivosť indická? A či aj partské národy, ktorých
         odev naše ženičky, idúc do kostola, až posiaľ na hlavách nosia, a ktorých obľúbenú bielu
         farbu na kabaniciach, širiciach a skoro na celom mužskom odeve u nás najčastejšie vidieť,
         účasť na tom majú?
   </p>
   <p>
    Prečo majú Nemci, Francúzi, (videl som Francúzov valzer tancovat ako — teľce na ľade,
         hoci kvadrilu a menuet s takou gráciou tancovali, až radosť) Poliaci, Srbi, Česi, Slováci,
         Španielci atď., každý zvláštny tanec? Nikto ti s takou chuťou nezatancuje mazúrku ako
         Poliak, kolo Srb, polku Čech — a náš frišký — alias dobre po slovensky „čárdaš“ menovaný —
         sa ti inde tancovať ani neopovážia, a mrdnú plecom, keď ho len spomenieš.
   </p>
   <p>
    To tak jedno s druhým súvisí.
   </p>
   <p>
    Keď si vlastnú domácu, rodnú pieseň zanechal, stratil si kus duše vlastnej. — Ale toto
         by nás hneď na iné pole zaviesť mohlo, teda radšej mlčím; ale i z tohto mála musí
         vysvitnúť, ako sa duša človeka cudzinou kvári a kváriť musí, a vidieť tiež a oceniť sa môže
         spolu, čo je výchova cudzia a vlastná — kde
    <span class="emphasis">
     <em>
      celý
     </em>
    </span>
    človek pospolu
         zostáva.
   </p>
   <p>
    Ostatne nechcem ja tu odpierať cenu básnickú ani Hollému, ani Kollárovi, ani
         Sládkovičovi preto, že neveľmi šetria formy poézie našej národnej; viem ja tiež robiť
         rozdiel medzi poéziou ľudovou, národnou a vznešenejšou, umeleckou, v ktorej si básnik
         hranice pohybovania duše svojej, t. j. formy, sám volí a géniom svojím i národ k tomu za
         nejaký čas je vstave mravne prinútiť, aby on vo formách
    <span class="emphasis">
     <em>
      jeho
     </em>
    </span>
    hľadal
         formy pohybovania piesne svojej. — Na to sú géniovia.
   </p>
   <p>
    Poézia ľudová život a zmysel kriesi, chová, posilňuje; poézia umelecká život zvelebuje,
         okrášľuje, vynáša a národu nie nateraz, ani vlastne výlučne na vnútro, ale naveky a navždy
         česť dáva. Pritom ale má ona s touto rovnaké oprávnenie, súc spolufaktorom kultúrnym,
         prirodzeným života a jeho vývinu.
   </p>
   <p>
    Kto obidve spolu spojuje a kto ich obidve u
    <span class="emphasis">
     <em>
      nás
     </em>
    </span>
    celkom spolu spojí;
         hic erit mihi magnus Apollo.
    <sup>
     [
     <a class="footnote" href="#ftn.id2580627" name="id2580627">
      41
     </a>
     ]
    </sup>
   </p>
   <p>
    Že som sa tak znova ďaleko zatáral, je príčina len zas Ondrej Sládkovič, priateľ môj,
         narodený v Krupine 30. marca 1820. Mohol nebyť kňazom na Hrochoti a nemal tak vpiť do seba
         zbojnícku Poľanu horu, a ja by som tiež nebol tak dlho až do zunovania o tom besedoval.
   </p>
   <p>
    Na Hrochoti, vlastne odtiaľ uverejnil i viacej básní v Orle tatranskom.
   </p>
   <p>
    Potom bol povolaný za kňaza do Radvane 10. júla 1856, kde, pri známych nám všetkým
         okolnostiach, nesie až podnes kríž, ktorý mu naložil Pán; ale on sa nebojí — on vie, že je
         tichý ako holubica, a vie, že je srdce jeho holubičie, a tak je vstave čokoľvek na svete
         očakávať. Však sám hovorí v Maríne, 38:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Marína moja! sveta búrov
      </em>
     </span>
     <br/>
     <span class="emphasis">
      <em>
       duch môj tichý sa nebojí,
      </em>
     </span>
     <br/>
     <span class="emphasis">
      <em>
       vulkánskych sa neľakne kúrov,
      </em>
     </span>
     <br/>
     <span class="emphasis">
      <em>
       nezľakne krvavej zbroji;
      </em>
     </span>
     <br/>
     <span class="emphasis">
      <em>
       svedomie čisté svetov plameň
      </em>
     </span>
     <br/>
     <span class="emphasis">
      <em>
       čaká pokojne v ten hromov deň,
      </em>
     </span>
     <br/>
     <span class="emphasis">
      <em>
       pokoj môj v hrobe nezhynie;
      </em>
     </span>
     <br/>
     <span class="emphasis">
      <em>
       no môžu strhnúť svet môj celý
      </em>
     </span>
     <br/>
     <span class="emphasis">
      <em>
       jedného hlasu hrozné strely —
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    alebo (9) —
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Čo tie tmy kryjú? Tône osudov;
      </em>
     </span>
     <br/>
     <span class="emphasis">
      <em>
       čo tajné zrakom? Rodina bludov;
      </em>
     </span>
     <br/>
     <span class="emphasis">
      <em>
       no, ležte! Nad vás vysoko,
      </em>
     </span>
     <br/>
     <span class="emphasis">
      <em>
       v svetlá tie svetiel, bleskov zákony,
      </em>
     </span>
     <br/>
     <span class="emphasis">
      <em>
       a nad prírody mŕtvej opony
      </em>
     </span>
     <br/>
     <span class="emphasis">
      <em>
       vzlietlo duše mojej oko! —
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Ja k tomu hovorím: Vzlietlo
    <span class="emphasis">
     <em>
      jeho
     </em>
    </span>
    duše oko.
   </p>
   <p>
    V Concordii a v dvoch Lipách uverejnil viac básní, ktoré pán Viktorin, za čo sme mu
         nekonečne povďační, v B. Bystrici 1861 zobrané vydal.
   </p>
   <p>
    Spomenúc Marínu a Detvana, o druhých básňach ďalej ani slova šíriť nejdem; načo? Meno
         básnika ručí za ich rýdzosť slovenskú a čisto básnickú. Lebo keby nebol ani litierky viac
         napísal ako Detvana; nuž by bolo jeho meno zachované naveky. Pritom ale spomenúť musím, že
         je predsa u Sládkoviča treba rozdiel robiť medzi básňami alebo prekladanými alebo len zo
         sľubu napísanými.
   </p>
   <p>
    Venovanie Goetheho je preklad už neviem aký, a verš kľuckavý, kdežto pôvodné čarovné
         city v človeku vzbudiť musí. Spomínam si pritom na Mickiewiczov preklad „Džaura“ a
         „Korsára“ a „Child Harolda“, ktorým kvôli som sa v mladosti anglickú reč učiť začal, aby
         som originálu porozumieť mohol, i povedať musím, že by som sa kvôli Sládkovičovmu prekladu
         Goetheho „Widmungu“,
    <sup>
     [
     <a class="footnote" href="#ftn.id2580809" name="id2580809">
      42
     </a>
     ]
    </sup>
    nikdy nemecky učiť vstave nebol. I Chomjakovovo „Vdochnovenie“ som so
         Sládkovičovým „Nadchnutie“ porovnal.
   </p>
   <p>
    Okrem tejto p. Viktorinom usporiadanej zbierky Sládkovičových básní vyšla ešte i jeho
         Sväto-Martiniáda. Ondrejko ju napísal následkom sľubu, a nie z potreby k dačomu poháňanej
         duše vlastnej; preto vypadla len prostredne.
   </p>
   <p>
    Kto raz začne s akým-takým prospechom literárne pôsobiť, už viac neprislúcha sebe, už ho
         potom každý drapká a myslí si, ten prislúcha nám. Tak sa stalo i s Ondrejkom v
         Svätom-Martine, ktorý sľúbil opísať slovenský sjazd, a zato, že ho k tomu naviedli; a
         vypadlo mu to tak, že Kubániho podobná tomu obsahu pieseň (II. ročníku Lipy) mnoho viac
         znamená ako jeho. Ale však sa, Ondrejko, zato nehneváš? Dobre! Dobre! Nech nás mladšie
         pokolenie prevyšuje akokoľvek, my budeme sa z toho len radovať, len keď ono nie daromné
         slová mlátiť bude, ale i dačo rýdzeho, naveky sa ligotajúceho vytvorí, ako je tvoj Detvan.
         — To bude skalka k budove tej priložená, ktorú staviaš i ty, t. j. k budove cti a zvelebe
         národa slovenského.
   </p>
   <p>
    Pravdaže, teraz nabrúsenými slovami nášho drahého a ostrovtipného
    <span class="emphasis">
     <em>
      Dusarova
     </em>
    </span>
    <sup>
     [
     <a class="footnote" href="#ftn.id2580875" name="id2580875">
      43
     </a>
     ]
    </sup>
    pohnutý národ si tu i tu myslieť bude, že teraz len do
    <span class="emphasis">
     <em>
      novín
     </em>
    </span>
    písať treba, a že potom s tým bude odbavené všetko. Avšak
         znamenitý ostrovtip Dusarovov má len z jednej strany pravdu, bo časopisecká literatúra má
         úlohu len
    <span class="emphasis">
     <em>
      nateraz,
     </em>
    </span>
    tvorenie totiž života v
    <span class="emphasis">
     <em>
      prítomnosti,
     </em>
    </span>
    kdežto veda a umenie nedajúc sa mýliť prúdom času, ale
         vytvárajúc z hlbín duše vlastnej jednotlivca vážené diela, na čo, pravda, prítomnosť dňa,
         ani roka nepostačuje, vytvára pozitívne, v korune žitia národa sa navždy blyštiace drahé
         kamene. Keby nebolo
    <span class="emphasis">
     <em>
      „teraz“,
     </em>
    </span>
    nebolo by
    <span class="emphasis">
     <em>
      „vždy“;
     </em>
    </span>
    časopisectvo kope fundamenty, ktoré sa nevidia, ležiac pod zemou; veda a umenie sú stav, na
         ktorý svet hľadí. Jedno je podmienkou druhého. Časopisná eferemná literatúra a
         tichomramorová vedecko-umelecká doplňuje sa celkom, a sú Castor, Pollux,
    <sup>
     [
     <a class="footnote" href="#ftn.id2580935" name="id2580935">
      44
     </a>
     ]
    </sup>
    Orestes a Pyladés. Ale každé hrable k sebe hrabú. Neúnavný Dusarov náš by mal
         rád, aby sa teraz všetko v časopisectve stopilo; Sládkovič medoústy by mal rád, aby kto
         druhý napísal sto ráz výbornejšieho Detvana, ako je jeho; ja zas, nechtiac lepším byť od
         druhých, ani nepovolaným advokátom, zaspievam si:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Ani mi je zhora, ani mi je zdola:
      </em>
     </span>
     <br/>
     <span class="emphasis">
      <em>
       Len tak pomaličky, frajerôčka moja,
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    t. j. inými slovami; My sme mizeráci a potrebujeme všetko, i tu i tam a radi sme, hoci
         máme rešpekt pred časopisectvom, keď nám dakto na oddialenejšej dedinke, napr. v Hrochoti,
         hoci ináč v novinách jeho meno nečítať, napíše — Detvana. Ale, Dusarovko môj malý,
         nenahnevaj sa mi tiež, keď ti toto hovorím!
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Hic natus ad arva, hic castrensibus utilis armis:
      </em>
     </span>
     <br/>
     <span class="emphasis">
      <em>
       Semina naturae sequitur quisque suae.
      </em>
     </span>
     <sup>
      [
      <a class="footnote" href="#ftn.id2581016" name="id2581016">
       45
      </a>
      ]
     </sup>
     <br/>
    </p>
   </div>
   <p>
   </p>
   <p>
   </p>
   <p>
    Ale by som sa skoro nahneval, hovoriac všetko toto, bo vidím, aké je to odrodilstvo
         nanič! U nás toľko smetí, a pšenice málo. To je naša bieda. Preto tak málo — Detvanov.
   </p>
   <p>
    Ale aj tí mladí začínajú už na nás debachuvať, ako nedávno vo Vedomostiach, kde nás
         dákysi mladúch, (ale musí byť dobrý, keď si tak začína, a ja sa z neho teším) omaľoval ako
         atlantov svet slovenský na pleciach niesť majúcich, a čo viac i mená naše uvádzal; ja mu na
         všetko to odpovedám len to: nedebachuj, synku, nepolemizuj, ale vytvor Detvana, ale nože,
         no! Veďže ho len napíš — et eris mihi magnus Apollo, a i tebe poviem, hoc by si ani krížom
         slamy viacej nikdy nebol preložil:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Vissuto a assai,
      </em>
     </span>
     <br/>
     <span class="emphasis">
      <em>
       vissuto a assai!
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Prečo? Pretože básnictvo zaujíma najvyššie miesto medzi umeniami z ohľadu toho, že reč
         ako prostriedok zvýrazňovania myšlienok a obrazotvornosti je v mnohom šľachetnejší,
         duchovnejší prostriedok ako hmotná farba, kameň a kov, a ide bezprostredne z duše, ako to
         Sládkovič o drumbelciach hovorí. Reč je dych, nie síce taký, ako si ho Falstaff
         predstavuje, t. j. nič, hovoriac, či sa teda za nič má dať zastreliť? — Ale dych ako
         podmienka žitia, a tak i výtvor básnický musí dýchať. Je dych nepríjemný, každý sa odvráti
         od neho, tak i od básne nepodarenej; je príjemný, každý ho rád do seba vsaje, a preto jedna
         podarená báseň oduševní tisíce ľudí. Hľa, tak potrebuje básnictvo najväčšiu dokonalosť a
         musí udrieť na životnú žilu ľudí, na dušu človeka, jej žily, jej záhyby, keď má byť
         básnictvom. A tak, braček môj z Vedomosti, no iď, veďže iď, ale nože, no iď a vytvor nám
         druhého Detvana, a keby sa ti to lepšie páčilo, teda — Marínu.
   </p>
   <p>
    Ale už je polnoc, a skoro by som povedať mohol:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Kosy zapadajú, zore znamenajú,
      </em>
     </span>
     <br/>
     <span class="emphasis">
      <em>
       domov ťa, Janíčko, domov ťa volajú,
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    ale predsa ani kosy, ani zore sú tu nie. Začal som o Ondrejkovi hovoriť, a tak musím sa
         tiež od neho rozlúčiť a mu povedať dobrú noc. Vidím ho, ako mi odpovedá a ako sa dobrá
         priateľská tvár jeho pritom usmieva:
   </p>
   <p>
    „Zapadni a zdrav sa mi maj.“
   </p>
   <p>
    Ale ja by som ešte rád mal lístok do môjho albumu, ktorý som vlastne nikdy nemal, a rád
         by som bol, aby mi dačo doň napísal Sládkovič. Znám ale skromnosť jeho, i viem, že by mi to
         urobil, čo raz starký Uhland,
    <sup>
     [
     <a class="footnote" href="#ftn.id2581167" name="id2581167">
      46
     </a>
     ]
    </sup>
    oslovený súc, aby dačo do verejne vydať sa majúceho albumu napísal. Uhland vzal
         pero do ruky, a odpísal dáku svoju, už predtým dávno toľko ráz vytlačenú básničku.
   </p>
   <p>
    Presvedčený som, že by mi Ondrejko náš teraz urobil to isté a mi napísal:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Marína moja! Teda tak sme my
      </em>
     </span>
     <br/>
     <span class="emphasis">
      <em>
       ako tie božie plamene,
      </em>
     </span>
     <br/>
     <span class="emphasis">
      <em>
       ako tie kvety na chladnej zemi,
      </em>
     </span>
     <br/>
     <span class="emphasis">
      <em>
       ako tie drahé kamene;
      </em>
     </span>
     <br/>
     <span class="emphasis">
      <em>
       padajú hviezdy, aj my padneme,
      </em>
     </span>
     <br/>
     <span class="emphasis">
      <em>
       vädnú tie kvety, aj my zvädneme,
      </em>
     </span>
     <br/>
     <span class="emphasis">
      <em>
       a klenoty hruda kryje:
      </em>
     </span>
     <br/>
     <span class="emphasis">
      <em>
       Ale tie hviezdy predsa svietili,
      </em>
     </span>
     <br/>
     <span class="emphasis">
      <em>
       a pekný život tie kvety žili,
      </em>
     </span>
     <br/>
     <span class="emphasis">
      <em>
       a diamant v hrude nezhnije!
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Ja by som mu, pravda, ničím podobným odpovedať nemohol, ale súc priateľom múdrosti
         národnej, porekadiel a výlevov citu prostých ľudí, národnej piesni, odpovedám:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Ani ich nebolo, ani ich nebude,
      </em>
     </span>
     <br/>
     <span class="emphasis">
      <em>
       takých kamarátov, keď sa my minieme.
      </em>
     </span>
     <br/>
     <br/>
     <span class="emphasis">
      <em>
       Keď sa my minieme, minie sa krajina,
      </em>
     </span>
     <br/>
     <span class="emphasis">
      <em>
       akoby odpadol vŕštek z rozmajrína.
      </em>
     </span>
     <br/>
     <br/>
     <span class="emphasis">
      <em>
       Keď sa my minieme, minie sa celý svet,
      </em>
     </span>
     <br/>
     <span class="emphasis">
      <em>
       akoby odpadol z červenej ruže kvet.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Dobrá noc, Ondrejko!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2523067" name="ftn.id2523067">
        1
       </a>
       ]
      </sup>
      <span class="emphasis">
       <em>
        Amor incipit ab ego
       </em>
      </span>
      (lat.) — láska sa začína od „ja“
     </p>
    </div>
    <div class="footnote">
     <p>
      <sup>
       [
       <a class="para" href="#id2523088" name="ftn.id2523088">
        2
       </a>
       ]
      </sup>
      <span class="emphasis">
       <em>
        Edward George Earl (gróf), Lytton-Bulwer
       </em>
      </span>
      (1805 — 1873) —
               anglický románopisec
     </p>
    </div>
    <div class="footnote">
     <p>
      <sup>
       [
       <a class="para" href="#id2523203" name="ftn.id2523203">
        3
       </a>
       ]
      </sup>
      <span class="emphasis">
       <em>
        Johann Kaspar Zeuss
       </em>
      </span>
      (1806 - 1856) — profesor, nemecký
               spisovateľ, vydal aj keltskú gramatiku (1853)
     </p>
    </div>
    <div class="footnote">
     <p>
      <sup>
       [
       <a class="para" href="#id2523365" name="ftn.id2523365">
        4
       </a>
       ]
      </sup>
      <span class="emphasis">
       <em>
        Jozef Kluch
       </em>
      </span>
      (1748 — 1826) — od r. 1808 nitriansky biskup,
               mecén
     </p>
    </div>
    <div class="footnote">
     <p>
      <sup>
       [
       <a class="para" href="#id2523376" name="ftn.id2523376">
        5
       </a>
       ]
      </sup>
      <span class="emphasis">
       <em>
        Jozef Vurum
       </em>
      </span>
      (1763 — 1838) — mecén, od r. 1827 biskup v
               Nitre
     </p>
    </div>
    <div class="footnote">
     <p>
      <sup>
       [
       <a class="para" href="#id2506377" name="ftn.id2506377">
        6
       </a>
       ]
      </sup>
      <span class="emphasis">
       <em>
        „Contraria juxta se posita“
       </em>
      </span>
      atď. (lat.) — Protivy položené
               vedľa seba lepšie bijú do očí.
     </p>
    </div>
    <div class="footnote">
     <p>
      <sup>
       [
       <a class="para" href="#id2506471" name="ftn.id2506471">
        7
       </a>
       ]
      </sup>
      <span class="emphasis">
       <em>
        Michal Burkhard, Jozef Košáni, Ján Rojko
       </em>
      </span>
      (zomrel r. 1838) —
               sú menej známi než Štefan Boleman (1795 — 1882), profesor v Banskej Bystrici a po r.
               1840 na lýceu v Bratislave, nepriateľ slovenských národných snáh
     </p>
    </div>
    <div class="footnote">
     <p>
      <sup>
       [
       <a class="para" href="#id2506490" name="ftn.id2506490">
        8
       </a>
       ]
      </sup>
      <span class="emphasis">
       <em>
        Druhoročným primánom súc
       </em>
      </span>
      — žiakom najvyššej triedy na lýceu,
               kde sa prednášali už vysokoškolské predmety
     </p>
    </div>
    <div class="footnote">
     <p>
      <sup>
       [
       <a class="para" href="#id2506560" name="ftn.id2506560">
        9
       </a>
       ]
      </sup>
      <span class="emphasis">
       <em>
        Líška dravá
       </em>
      </span>
      — alúzia na meno Samuela Líšku (neskôr Lenkey),
               ktorý na bratislavskom lýceu biedne prednášal slovenčinu ako mimoriadny predmet, sám
               bol však odrodilcom
     </p>
    </div>
    <div class="footnote">
     <p>
      <sup>
       [
       <a class="para" href="#id2506629" name="ftn.id2506629">
        10
       </a>
       ]
      </sup>
      <span class="emphasis">
       <em>
        Štefan Launer
       </em>
      </span>
      (1821 — 1851) — až zúrivý odporca spisovnej
               slovenčiny, bol agentom maďarizátorov. Fungoval ako honorárny profesor v Banskej
               Štiavnici.
     </p>
    </div>
    <div class="footnote">
     <p>
      <sup>
       [
       <a class="para" href="#id2506644" name="ftn.id2506644">
        11
       </a>
       ]
      </sup>
      <span class="emphasis">
       <em>
        Ján Benko
       </em>
      </span>
      — (prezývali ho „Beníkom“), pochádzal z Krupiny. Z
               Halle sa vrátil domov v júli r. 1844. Potom odišiel kamsi za vychovávateľa, ale
               čoskoro zomrel.
     </p>
    </div>
    <div class="footnote">
     <p>
      <sup>
       [
       <a class="para" href="#id2506684" name="ftn.id2506684">
        12
       </a>
       ]
      </sup>
      <span class="emphasis">
       <em>
        „Ein Geist der stets verneint“
       </em>
      </span>
      (nem.) — duch ktorý večne
               popiera (vždy proti všetkému oponuje)
     </p>
    </div>
    <div class="footnote">
     <p>
      <sup>
       [
       <a class="para" href="#id2506725" name="ftn.id2506725">
        13
       </a>
       ]
      </sup>
      <span class="emphasis">
       <em>
        Ivan Feodorovič Paskievič
       </em>
      </span>
      (1782 — 1856) — ruský maršal, r.
               1849 bol veliteľom ruského pomocného vojska v Uhorsku
     </p>
    </div>
    <div class="footnote">
     <p>
      <sup>
       [
       <a class="para" href="#id2506744" name="ftn.id2506744">
        14
       </a>
       ]
      </sup>
      <span class="emphasis">
       <em>
        Ján Nemessányi
       </em>
      </span>
      (1832 — 1899) — najprv učiteľ, neskôr školský
               inšpektor, lenže vtedy už dávno prestal byť Slovákom
     </p>
    </div>
    <div class="footnote">
     <p>
      <sup>
       [
       <a class="para" href="#id2506781" name="ftn.id2506781">
        15
       </a>
       ]
      </sup>
      <span class="emphasis">
       <em>
        Za „bonos latinos“
       </em>
      </span>
      (lat.) — dobrých latinákov
     </p>
    </div>
    <div class="footnote">
     <p>
      <sup>
       [
       <a class="para" href="#id2506850" name="ftn.id2506850">
        16
       </a>
       ]
      </sup>
      <span class="emphasis">
       <em>
        Pylades
       </em>
      </span>
      — v gréckom bájosloví verný priateľ Oresta. Stal sa
               vzorom úprimného, oddaného priateľa.
     </p>
    </div>
    <div class="footnote">
     <p>
      <sup>
       [
       <a class="para" href="#id2506874" name="ftn.id2506874">
        17
       </a>
       ]
      </sup>
      <span class="emphasis">
       <em>
        Benjamín Pravoslav Červenák
       </em>
      </span>
      (1816 — 1842) — buditeľ, za
               Štúrovho pobytu v Halle viedol bratislavský slovenský Ústav
     </p>
    </div>
    <div class="footnote">
     <p>
      <sup>
       [
       <a class="para" href="#id2506931" name="ftn.id2506931">
        18
       </a>
       ]
      </sup>
      <span class="emphasis">
       <em>
        Eduard Škultéty
       </em>
      </span>
      (asi 1825 — 1891) — brat Augusta Hor.
               Škultétyho, buditeľ, bol ev. farárom v Košiciach
     </p>
    </div>
    <div class="footnote">
     <p>
      <sup>
       [
       <a class="para" href="#id2507001" name="ftn.id2507001">
        19
       </a>
       ]
      </sup>
      <span class="emphasis">
       <em>
        Ľudovít Šulek
       </em>
      </span>
      (1822 — 1849) — neskôr Hurbanov kaplán v
               Hlbokom. Zatkli ho pri prednášaní slovenských politických žiadostí v Nitre a
               zavliekli do Komárna, kde aj umrel v hradných kazematách.
     </p>
    </div>
    <div class="footnote">
     <p>
      <sup>
       [
       <a class="para" href="#id2507023" name="ftn.id2507023">
        20
       </a>
       ]
      </sup>
      <span class="emphasis">
       <em>
        Karl Daub
       </em>
      </span>
      (1765 — 1836) — nemecký vedec, profesor teológie v
               Heidelbergu
     </p>
    </div>
    <div class="footnote">
     <p>
      <sup>
       [
       <a class="para" href="#id2507084" name="ftn.id2507084">
        21
       </a>
       ]
      </sup>
      <span class="emphasis">
       <em>
        Do „Verschiessu“
       </em>
      </span>
      (nem.) — bojkotu
     </p>
    </div>
    <div class="footnote">
     <p>
      <sup>
       [
       <a class="para" href="#id2507126" name="ftn.id2507126">
        22
       </a>
       ]
      </sup>
      <span class="emphasis">
       <em>
        Dmitrij Alexandrovič Valujev
       </em>
      </span>
      (1820 — 1845) — ruský
               slavianofil, zberateľ staroruských, slovenských aj českých pamiatok
     </p>
    </div>
    <div class="footnote">
     <p>
      <sup>
       [
       <a class="para" href="#id2507170" name="ftn.id2507170">
        23
       </a>
       ]
      </sup>
      <span class="emphasis">
       <em>
        Izmail Ivanovič Sreznevskij
       </em>
      </span>
      (1812 — 1880), ruský vedec, univ.
               profesor v Charkove a neskôr v Petrohrade. V r. 1839 — 1842 bol medzi zahraničnými
               Slovanmi a vtedy pobudol dlhší čas aj na Slovensku. Jeho Zaporožskaja starina
               obsahovala ukrajinské piesne a dumy.
     </p>
    </div>
    <div class="footnote">
     <p>
      <sup>
       [
       <a class="para" href="#id2507226" name="ftn.id2507226">
        24
       </a>
       ]
      </sup>
      <span class="emphasis">
       <em>
        I môj biely Gusto
       </em>
      </span>
      — rozumej August Horislav Krčméry (1822 —
               1891), spisovateľ a hudobný skladateľ, ev. farár v Hronseku a neskôr v Badíne vo
               Zvolenskej
     </p>
    </div>
    <div class="footnote">
     <p>
      <sup>
       [
       <a class="para" href="#id2507248" name="ftn.id2507248">
        25
       </a>
       ]
      </sup>
      <span class="emphasis">
       <em>
        Šlechetín
       </em>
      </span>
      — bol pseudonym spomenutého už Jána
               Nemessányiho
     </p>
    </div>
    <div class="footnote">
     <p>
      <sup>
       [
       <a class="para" href="#id2507261" name="ftn.id2507261">
        26
       </a>
       ]
      </sup>
      <span class="emphasis">
       <em>
        Sit venia verbo
       </em>
      </span>
      (lat.) — nech je daná milosť slovu (prepáčte
               za to slovo)
     </p>
    </div>
    <div class="footnote">
     <p>
      <sup>
       [
       <a class="para" href="#id2507275" name="ftn.id2507275">
        27
       </a>
       ]
      </sup>
      <span class="emphasis">
       <em>
        Bez sankcie kráľovskej… predikáty vymýšľajú
       </em>
      </span>
      — Kalinčiak tu
               ironizuje pseudonymy typu Pohronský (Aug. H. Krčméry) a pripodobňuje ich zemianskym
               predikátom (napr. Benický z Beníc a pod.), ktoré smel len kráľ udeľovať.
     </p>
    </div>
    <div class="footnote">
     <p>
      <sup>
       [
       <a class="para" href="#id2507330" name="ftn.id2507330">
        28
       </a>
       ]
      </sup>
      <span class="emphasis">
       <em>
        Ján Plech
       </em>
      </span>
      (aj Plch, 1795 — 1874) — ev. farár-senior v Lipt.
               Sv. Petri, autor niekoľkých príspevkov, preložil do slovenčiny aj Zschokkeho
               Zlatnicu
     </p>
    </div>
    <div class="footnote">
     <p>
      <sup>
       [
       <a class="para" href="#id2507356" name="ftn.id2507356">
        29
       </a>
       ]
      </sup>
      <span class="emphasis">
       <em>
        Ján Jaromír Majer
       </em>
      </span>
      (1814 — 1890) — pochádzal zo Senice,
               študoval teológiu v Bratislave. Neskôr bol učiteľom v Modre.
     </p>
    </div>
    <div class="footnote">
     <p>
      <sup>
       [
       <a class="para" href="#id2507388" name="ftn.id2507388">
        30
       </a>
       ]
      </sup>
      <span class="emphasis">
       <em>
        Ondrej Hodža
       </em>
      </span>
      [1819 — 1888) — ev. farár v Sučanoch (Turiec),
               bol aj literárne činný.
     </p>
    </div>
    <div class="footnote">
     <p>
      <sup>
       [
       <a class="para" href="#id2505004" name="ftn.id2505004">
        31
       </a>
       ]
      </sup>
      <span class="emphasis">
       <em>
        Ján Kučera
       </em>
      </span>
      (asi 1822 — 1849) — z turč. Sklabine, notár súdnej
               stolice v Ružomberku, umrel ako slovenský dobrovoľník
     </p>
    </div>
    <div class="footnote">
     <p>
      <sup>
       [
       <a class="para" href="#id2505064" name="ftn.id2505064">
        32
       </a>
       ]
      </sup>
      <span class="emphasis">
       <em>
        Antónia Júlia Sekovičová
       </em>
      </span>
      (1827 — 1899) — dcéra hospodárskeho
               správcu („kasnára“)
     </p>
    </div>
    <div class="footnote">
     <p>
      <sup>
       [
       <a class="para" href="#id2505081" name="ftn.id2505081">
        33
       </a>
       ]
      </sup>
      <span class="emphasis">
       <em>
        Cyril a Miloš Braxatoris
       </em>
      </span>
      — boli notármi (Miloš bol zaťom Aug.
               Hor. Krčméryho). Ich brat
      <span class="emphasis">
       <em>
        Ondrej
       </em>
      </span>
      (1859 — 1865) umrel v detskom
               veku.
      <span class="emphasis">
       <em>
        Oľga
       </em>
      </span>
      bola vydatá za cirkevným historikom Jánom Mockom, ev.
               farárom v Čáčove,
      <span class="emphasis">
       <em>
        Elena
       </em>
      </span>
      sa vydala za Jozefa Hodžu, otcovho
               nástupcu v Radvani.
     </p>
    </div>
    <div class="footnote">
     <p>
      <sup>
       [
       <a class="para" href="#id2505123" name="ftn.id2505123">
        34
       </a>
       ]
      </sup>
      <span class="emphasis">
       <em>
        Torquato Tasso
       </em>
      </span>
      (1544 — 1595) — posledný slávny básnik
               talianskej renesancie. Jeho hlavným dielom je bohatiersky epos Oslobodený
               Jeruzalem.
     </p>
    </div>
    <div class="footnote">
     <p>
      <sup>
       [
       <a class="para" href="#id2505403" name="ftn.id2505403">
        35
       </a>
       ]
      </sup>
      <span class="emphasis">
       <em>
        „Ovum mundanum“
       </em>
      </span>
      (lat.) — vajce, z ktorého povstal svet
               (vtipkovanie)
     </p>
    </div>
    <div class="footnote">
     <p>
      <sup>
       [
       <a class="para" href="#id2505512" name="ftn.id2505512">
        36
       </a>
       ]
      </sup>
      <span class="emphasis">
       <em>
        Eschilbach
       </em>
      </span>
      je spomenutý už Wolfram von Eschenbach
     </p>
    </div>
    <div class="footnote">
     <p>
      <sup>
       [
       <a class="para" href="#id2506021" name="ftn.id2506021">
        37
       </a>
       ]
      </sup>
      <span class="emphasis">
       <em>
        Kráľovič Marko
       </em>
      </span>
      — obľúbená postava srbskej ľudovej poézie.
               Historický Marko (1371 — 1394) bol turecký vazal a padol ako spojenec Turkov v bitke
               proti valašskému vojvodovi Mircemu.
     </p>
    </div>
    <div class="footnote">
     <p>
      <sup>
       [
       <a class="para" href="#id2579729" name="ftn.id2579729">
        38
       </a>
       ]
      </sup>
      <span class="emphasis">
       <em>
        Fidiáš, Feidias
       </em>
      </span>
      (asi r. 500 — 431 pr. n. l.) — najväčší sochár v starom Grécku
     </p>
    </div>
    <div class="footnote">
     <p>
      <sup>
       [
       <a class="para" href="#id2580446" name="ftn.id2580446">
        39
       </a>
       ]
      </sup>
      <span class="emphasis">
       <em>
        Pierre Jean Béranger
       </em>
      </span>
      (1780 — 1857) — liberálny a svojho času
               veľmi populárny francúzsky básnik
     </p>
    </div>
    <div class="footnote">
     <p>
      <sup>
       [
       <a class="para" href="#id2580503" name="ftn.id2580503">
        40
       </a>
       ]
      </sup>
      <span class="emphasis">
       <em>
        Krajc a Krman
       </em>
      </span>
      — možno Modran Ján J. Krajc (nar. 1837), neskôr
               ev. farár v Pozděchove (Morava) a Pavel Krman (zomrel r. 1879), neskôr profesor ev.
               slov. gymnázia v Revúcej
     </p>
    </div>
    <div class="footnote">
     <p>
      <sup>
       [
       <a class="para" href="#id2580627" name="ftn.id2580627">
        41
       </a>
       ]
      </sup>
      <span class="emphasis">
       <em>
        Hic erit mini magnus Apollo
       </em>
      </span>
      [lat.) — bude mi veľkým Apolónom
               (básnikom)
     </p>
    </div>
    <div class="footnote">
     <p>
      <sup>
       [
       <a class="para" href="#id2580809" name="ftn.id2580809">
        42
       </a>
       ]
      </sup>
      <span class="emphasis">
       <em>
        „Widmung“
       </em>
      </span>
      (nem.) — Venovanie
     </p>
    </div>
    <div class="footnote">
     <p>
      <sup>
       [
       <a class="para" href="#id2580875" name="ftn.id2580875">
        43
       </a>
       ]
      </sup>
      <span class="emphasis">
       <em>
        Dusarov
       </em>
      </span>
      — pseud. Jána Mallého (1829 — 1902), katol. kňaza,
               buditeľa, v tom čase pozoruhodného publicistu
     </p>
    </div>
    <div class="footnote">
     <p>
      <sup>
       [
       <a class="para" href="#id2580935" name="ftn.id2580935">
        44
       </a>
       ]
      </sup>
      <span class="emphasis">
       <em>
        Castor a Pollux
       </em>
      </span>
      — v starogréckom bájosloví blíženci. Nižšie
               božstvá, ochrancovia plavcov a cestujúcich za morskej búrky, aj ochrancovia
               pohostinstva.
     </p>
    </div>
    <div class="footnote">
     <p>
      <sup>
       [
       <a class="para" href="#id2581016" name="ftn.id2581016">
        45
       </a>
       ]
      </sup>
      <span class="emphasis">
       <em>
        Hic natus ad arva
       </em>
      </span>
      atď. (lat.) — Tento sa narodil pre roľu, tento je súci pre tábor a zbrane, každý nasleduje jadro svojej prirodzenosti.
     </p>
    </div>
    <div class="footnote">
     <p>
      <sup>
       [
       <a class="para" href="#id2581167" name="ftn.id2581167">
        46
       </a>
       ]
      </sup>
      <span class="emphasis">
       <em>
        Johann Ludwig Uhland
       </em>
      </span>
      (1787 — 1862) — nemecký básnik, neskorý
               romantik, stál na čele tzv. švábskej školy
     </p>
    </div>
   </div>
  </div>
 </body>
</html>
