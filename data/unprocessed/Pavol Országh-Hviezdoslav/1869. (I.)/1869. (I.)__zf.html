<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1133">
       </a>
       Úvod
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="blockquote">
     <blockquote class="blockquote">
      <p>
       <div class="literallayout">
        <p>
         <span style="white-space: pre;">
          <span class="emphasis">
           <em>
            — Človek svieti nebu — —
           </em>
          </span>
          <span class="emphasis">
           <em>
            — — jak svieti fakľa tomu,
           </em>
          </span>
          <span class="emphasis">
           <em>
            kto ju nosí.
           </em>
          </span>
          Shakespeare.
         </span>
        </p>
       </div>
      </p>
     </blockquote>
    </div>
    <sup>
     [
     <a class="footnote" href="#ftn.d56e1158" name="d56e1158">
      1
     </a>
     ]
    </sup>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ty dláto na! Ty hlasy kroť! Ty barvy miešaj!
Maľuj, čo ti do duše padne…
lež radšej maľuj anjelov!
A ty, tam, ty básni!
Básni, čo ti do rozumu príde;
lež radšej nebe, ako zem!
— — Tieto slová švihom ohnivej šable rajoarchanjela
zašumeli, a medzi bodľačou
zasiate skvitli — krásoumenia.

Chyť sa dláta, kto máš súcu k tomu ruku,
a stvoríš, ako boh, človeka z prachu! — Ale —
pritúľ hlasy, tie siroty, kto vieš byť otcom,
príjm’ ich do domu svojho stvorenia!
Miešaj hrudy, miešaj ich s tvojím ideálom!
Bár bys’ namiešal zem, čo by bola
nie pre hriech — čierna, lež jak nebe —
modrá od svätosti!

A ty, básniče, prvorodený
pri tamtých bratoch,
tvoja úloha je: ryť, jak tá sochára;
prezvučiť svety, jak tá hlasovodcu;
maľovať obraz, ako tá maliara —
— — — ale slovom!
Básniče, tvoja úloha je veľká,
a čím väčšia, tým je aj vznešenejšia:
stvoriť — slovom, jak všemohúci boh!

Ty máš vymerať bohodiela výšiny,
vymerať jeho hlbiny, šíriny,
a kde sa tieto schádzajú dovedna,
kde sa v svet držiaci viažu uzol,
na to miesto sa vyšinúť — a tam zastať:
svietiť duchovne, jak svieti telesne
slnce!
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1158" name="ftn.d56e1158">
        1
       </a>
       ]
      </sup>
      <div class="literallayout">
       <p>
        <span style="white-space: pre;">
         <span class="emphasis">
          <em>
           Človek svieti nebu — —
— — jak svieti fakľa tomu,
    kto ju nosí.
          </em>
         </span>
        </span>
       </p>
      </div>
     </p>
     <p>
      Nepodarilo sa nám bezpečne zistiť miesto u Shakespeara, z ktorého je vzaté toto motto.
          Je možné však, že ide o voľnú parafrázu na verše z Kupca benátskeho (V. dejstvo, 1. scéna,
          dialog Portia a Nerissa), ktoré v českom preklade J. V. Sládka znejú: „To světlo tam v mém
          sále plápolá. / Jak daleko ta malá svíce září! / Tak svítí v hříšném světě dobrý
          čin.“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1179">
       </a>
       Dvadsiaty rok
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="blockquote">
     <blockquote class="blockquote">
      <p>
       <div class="literallayout">
        <p>
         <span style="white-space: pre;">
          <span class="emphasis">
           <em>
            Láska, bože, láska, kde ju ľudia berú?…
           </em>
          </span>
          <span class="emphasis">
           <em>
            Na hore nerastie, v poli ju nesejú.
           </em>
          </span>
          Národná pieseň.
         </span>
        </p>
       </div>
      </p>
     </blockquote>
    </div>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Znal som ja jednu švárnu dolinu:
priestoru mala v modrých vrchov venci,
čo ju obstali, ako obstanú
najkrajšiu devu v dedine mládenci.
V prostriedku stála medzi vrchami
neodbytnými; preds’ sťa tvár kvitnúca
device bola, jak tvár, kolo nej
hrčí sa čiernych kadier pleť tenúca.

Kvitla si dol
       <sup>
        [
        <a class="footnote" href="#ftn.d56e1207" name="d56e1207">
         2
        </a>
        ]
       </sup>
       tá — čože by nekvitla?
Veď jar navštívi každým ju rokom
a prinesie, jak ostýchavý dlžník,
istinu sľubov s dúžim úrokom:
zodeje plášť a dá ho lúčinám,
rozviaže jazyk potoka a vtáka,
a plynie spev čarovným súzvukom
z úst ľúborečných — voľného speváka.

Práve na nebi bola snovala
jar novoprišlá prvú v roku dúhu,
keď som nakročil dávnu dúbravu,
abych rozosial po nej zlatú túhu.
Cnosť to detinská, prebehnúť prvý raz
zotavený breh, pole steplené,
preletieť do výšin vzpätými zrakmi
v okamžení nebeské sklepenie.

To vtedy bolo, keď duša vrelá
privrie i na tú najchatrnšiu byľku,
na ktorej sedel jarabý motýľ
a vysedel si otroctva kosílku;
       <sup>
        [
        <a class="footnote" href="#ftn.d56e1214" name="d56e1214">
         3
        </a>
        ]
       </sup>
       kde nedbá chasník na zrazené prsty,
lež roztopašne dá sa do cvalu
za cieľom krehkým, za márnym blyskáčom —
by si získal šarvancov pochvalu.

Nevinné hračky! — Šuhaja zaviedli,
zaviedli by celým zemekruhom.
Jak sa rozhorlil, možno aj nazdá sa,
že je — ozaj — na tom svete druhom.
Nač’ by nádeje srdcu usnulému,
keď hora ešte vždycky zelená;
a ak opŕchla — pre ustatú detvu,
čo sniť ide, slabá to premena.

Usnula detva. V doline ticho.
Len čo potôčok sám sebe vypráva
dobrodružstvá — na jeho ťah hľadí
s úľubou zhora nočná hviezdosláva.
Kto by nesníval v takú noc sladký sen
utiahnute na vankúš ružový?
Ó, dôjde ta sen, jaký len chodieva
v ducha šťastnému panovníkovi.

Kto by nesníval sny budúcej slávy?
Nehrozte sa, že sen iba klame:
sen je veriteľ pravdy, či v paláci,
či sa sníva v chalupe na slame.
Sen je istotou detve; tá verí.
Nezobuď ju, macocho, v žlčnej zlosti,
nevytrhajže spod nej perinu
a nerozbúr sen najkrajší mladosti!

Dá sa upýtať hnevná macocha:
ľúbu vyleje slzu nad kolískou;
dal sa ukrotiť nezbedný osud,
že si ho mladík ku prsiam pritiskol.
A šla vonná noc, ako sa ťahá
oblakov tieň ponad zakvitlú stráňu;
hľadala ráno milión očami
a nemohla prísť k milému si ránu.

Ako bych videl všetky prípravy
noci na odchod — ó, mne sa nesníva,
ja bdiem, a vo sne bdieť čo znamená?
No, šťastný, naraz kto v dvoch slastiach býva!
Ten má deň, noc v rodinnom spojení,
v spojení večnom, kde on v strede stáva,
kol’ jeho hlavy dôstojne točí sa
diadéma: z hviezd, slnca vitá sláva.

A bolo ticho nad svetom celým,
len čo s vetvami vetrík sa preháňa;
ticho dolinou, sťa by čakala
výbuch obrovský jednoho vulkána.
Bárs spali živly, lež sa strojili
na jeden boj, na jeden strašný výlet,
ktorý utuží ústroj stvoriteľstva,
alebo jedným hromom roztruští svet.

Čo to za hrmot nad hlavou mi zastal?
Ha! Dve hviezdy sa snáď spolu sňali,
jedna o druhú tak zázračne tresla,
a po tresku obe zastenali…
Nie! To sova zatrepla krídlami,
zahúkala; óh! a sen zo mňa vykradla.
S tým snom, iste viem, že z mojej duše
i slasť detinská na večnosť vypadla.

Šuhaj som bol už, keď som sa zbudil.
Do mňa sa city nepoznané tisli,
a srdcom, jako stromom ovocie,
ťažkým návalom srdcom mi zavisli.
Čelom myšlienky hnali svoje prúdy,
volali ma: nasledoval som ich,
nechavše detvu, jej rozkoše, hračky,
čo so mnou spali v lôžkach ružových.

Rýchle som kráčal tichou dolinou.
Pred očami mi leteli myšlienky,
každá horela v skvelej podobe,
akoby iskra svätojánskej lienky.
Lež, ó! iné postavy to boli,
okryté šatou ako labuť bielou,
šatou tela: ešte som nevedel,
že má zem devy, a nebe anjelov.

Akože bych znal?… Nedávno som dieťa
nevedomé bol, ale, hľa, roky
ušli najnovším, zredla mlaď úslnia
a umiznul kŕdeľ hračkooký.
Ako bych bol znal?… Teraz už poznávam:
ako horí tu táto hlbina!
No, sťa by fakľu vrhla v ňu z myšlienky
mojej stvorená každá dievčina.

Čas to bol, kde človek cítiť začína,
cítiť sa učí, a sám zhumpľuje
detinské hradby. A z rumov tých ohlas
na premenené srdce žaluje…
Znak to, že stupeň aspoň ten je blízko,
naň sa vyšinúť viacej znamená,
jak dychtiacemu po korune na schod
prvý ku trónu oprieť kolená.

Nebol som viacej junoš, čo plače,
keď mu zaclonia noci husté tiene:
mládencom som sa stal, ktorý letom
orličím bľadé strašidlá v svet ženie.
Lež pripríkry vek! Rozruli hlavu
nezbedné mysle, do dna ju vytriasli,
hlava bez umu!… Óh, a tie city
v plamene Moskvy obrovské vyriastli!
       <sup>
        [
        <a class="footnote" href="#ftn.d56e1220" name="d56e1220">
         4
        </a>
        ]
       </sup>
       Chybelo mi mnoho; nič som nemal.
Plameň pohltil. Šuhaj začal túžiť.
Vôkol dolina prišla mu malá:
navykla ňadrá, stráne pred ním úžiť.
To osud hrozný!… Vrchy sa poja —
lež rozbije ich mládenský hnev z vedna,
rozrúznili sa na všetky strany,
v prach sa rozpadli sťa mŕtvola biedna.

Slobodný východ z úzkej doliny —
Ľúto mi jej; ale preč v planom žiali!
Bežím, zo srdca oheň sa sype,
od neho za mnou všetko sa zapáli.
Hor, keď ja horím! Óh, lež to rodisko
— srdce! ty si podpaľač divoký —
darmo hasíte: moria nevystačia
na požiar ten, nieto by potoky.

Jak mi horko! — Chytro z nebezpečenstva!
Či ho obíde, kto ho sám nosí —
Tam hasí ľud, lež ku mne neprichádza,
smäd môj veliký nik neporosí.
Zvon tlčie v bok, veď nemá roboty.
Vztekom letím cez noc, cez vrch, cez strasti,
pre hlas ten — hlava v poji, srdce v ohni,
nemôžem inak od dvojstej boľasti.

Ó, šumný čas! Zlatoústa pamiatka,
uvädni, viacej nebudem ja tvoj.
Život sa na smrť obracia, vidím ho,
slza na krv, a priateľstvo na boj…
Tak choď, živote! — Jeden skok divý —
pod mnou sa uhne jazera zrkadlo —
Šťastie! — Ba snáď nešťastie pre mňa to,
že telo moje na čln jeden padlo.

Ó, v tom skoku bolo odhodlanosti!
Veď smrť som hľadal miesto života,
metúc sa svetom, kade honila ma
nezdarných túžieb vlastná trampota.
Bez smeru cválal som priestorami.
Keď si nežiada človek, dosť jest krížov,
čo skántria; teraz práve som žiadal,
a ujde mi smrť každá s bľadou tížou.

Letel som teda — bežal a letel
ani obzorom zblúdilá chvostačka;
       <sup>
        [
        <a class="footnote" href="#ftn.d56e1226" name="d56e1226">
         5
        </a>
        ]
       </sup>
       lež ja som práve zablúdiť želal,
bo pre mňa život taká pustá hračka!
Nenávidel som život, a prečo?
Chytro sa zmenil náhľad snitej slávy,
veď načo sláva srdcu tomuto,
srdcu tomuto, ktoré osud dávi?

Nech teda bude život! — Už ja nedbám.
Pozrite, život sám na človeka
zopína sa, jako stenami chrámu
opierajúc sa brečtan uteká.
Život je hosť jeden priezočivý:
vyháňaš ho, za stôl sa ti usadne
a, bys’ ho nechal, na sladké slová
zúrivosť tvoja pomaly vychladne.

K umu som prišiel zo skoku smrtného.
Lež, nástojte! búry vykapali
z mojeho srdca: tiché je sťa kostol,
keď ho veriace duše nechali.
Začal som plesať: oplzlá to slasť
nad hrobnou plesňou túžieb a žiadosti,
veď ony boli, dobre ja to viem,
predzvesty jednej blaženej ľúbosti.

Ó, ta k nim naspäť! — Horký je pokoj,
pokoj horký je, — preč! ta k citom naspäť!
A nenechaj ma iba pred nimi,
pri nich, hej, iba v ich náručí zastať!
Lež los bôľnejší: prekliaty to čln
sám si dľa vôle ide. Nieto vesla,
by rozkázalo do tej krajiny,
do nej ma túha výšinami niesla.

To sa mi prvej nebe zjavilo,
nezjavilo len, lež tu dnuká bŕdlo
vo vnútornostiach, z ktorých, že je dnu,
s vďačnosťou všetkým pozemským pohŕdlo.
I nebu sa zažiada iné bydlo —
u mňa malo, u mňa bydlo vtedy,
a žehnalo cez oka môjho oblok
svety — dávalo lásky pohľady.

Ach!… Tu bolo, tu bývalo nedávno:
tie telesá jeho tu horeli!
A ja pochabý, striasol som sa ich hneď:
z hrudi mojej tak pod mňa šumeli,
pod nohy mi hrčali, ani hviezdy
pod kolesá vozné Faetona.
       <sup>
        [
        <a class="footnote" href="#ftn.d56e1232" name="d56e1232">
         6
        </a>
        ]
       </sup>
       Kto mi to radil?… Tys’ to, nezmyselnosť,
tys’ ma vyhnala z ľúbosti lona.

A ak je ešte nenie neskoro,
a ak sa ešte plamene tie vráťa
do duše mojej… ó! tak nech idú —
dokorán stoja otvorené vráta.
Ó, keby prišli. Ale ak neprídu!…
Tak ja za nimi — vrchmi sa nosiť!
A jak som im prv klnul, by odišli,
tak ich budem, by zas prišli, prosiť.

Za nimi, člnu!… Či mi dáš tu zhniť?
Čo mi je lesk tvoj, čo ma do vĺn tancu?
Och, tu hrať takto z celého sveta
vysúdeného jednoho vyhnancu!…
Redikaj sa, člnu, veď ťa prosím!
Kosy sa nížia z neba, noc utiekne:
a mne deň nedá, čo mi noc dala,
a skrz ťa naspäť vzala — túhy pekné.

Ale daromné prosenie moje:
voda nečuje a čln sa nehýba
z miesta jednoho, sťa sa had vije,
žriedla krútidlo ho to tak kolíba.
Tak príďte vy! Chyťte mi ho, rybári,
rybári noční mojej doliny,
vychyťte ho, porozstierajte siete
krížom-krážom cez prúdov hlbiny!

Lež človek chytro ustane volať.
Nikto nechodí, ani tá pamiatka,
čo by mi priechod niekd’ presvietila —
Prosby odzunia, i ozvena krátka.
Už tu budem, tu len opustene
hľadieť, jak osud v spodku šerom píše
na rakev meno moje, kým do nej,
do otvorenej čln ma zakolíše.

Veď vidno dol’, jak hmyrí strašná polnoc,
odkrytý to hrobitov, pozrite!
Prepadnul sa sem? Koľko črepov, kostí
leží to tam v tom vodnom koryte
zo zaľúbencov snáď — ó! preč násilne!
Hrúza je pod mnou, ktorej sa bojím:
teraz sa bojím smrti, bo sa krásnou
vyslobodenia nádejou kojím.

Lež preč! Preč!… Zuní noci ohlas: „Preč! Preč!“
Rehoce sa na mojej trampote;
alebo nie, možno, že so mnou cíti,
tiež preč chce — hneď je po jej živote.
Ha! Čujem slová, hlasy… spevy! — Snáď to
do lúčenia nôti si hviezdica,
možno, že mojich myšlienok hrdličky,
alebo jedna šumná trávnica!

Nedbám: čokoľvek. Milo to zneje.
A ani spevy príjemné škorváňa
v jarnom poli — z osiralej hrudi
mojej zárody nádeje vyráňa.
Spievajte ďalej: nech neresť zabudnem,
pri spevoch sladká je i tá neresť,
a práve ona človeku dokáže,
že preňho v každom mieste blaha jest.

Začalo brieždiť: bľadla obloha;
pod ňou vidno bolo bieleho zvesta,
jak hasí hviezdy, ani kostolník,
keď už vychodí z kostola nevesta.
Zbudil sa pierny svet a rozpäl krídla:
počne pieseň, ale nedokoná,
bo sa zahľadel na východ, kde výši,
hore vyvíja zôr sa opona.

Povedzte mi, čo sa to tu stalo?
Vo mne noc redne — i vo mne sa brieždi!
Obličaj bľadne, čo prvej horel,
a z očí prchnú slzy, jak tam hviezdy,
slzy to srdca. Vo mne premena!
Lež tej premene človek sa nermúti,
takej premene, čo má blesk nový —
a stínom hlavy šedivým odkrúti.

Nebáť sa teda, že ma deň sklame,
čo ešte zora v kolíske odieva?
Veriť v ňom, ako ľud chudý v mladom
králevičovi poľahu verieva?
Teda veriť! — A hľaďte, zázraky!
Nebe sa topí v ohni: z vriacej látky
leje sa slnce; a sem pozrite!
Čln môj sa hnul — vezie ma na breh sladký…

Šťastná cestovka! — Zaspievať si k nej,
ani pútnik pred prahom — od radosti!?…
Čln ten, ani delfín Ariona,
       <sup>
        [
        <a class="footnote" href="#ftn.d56e1239" name="d56e1239">
         7
        </a>
        ]
       </sup>
       nesie ma z kraja trapov v kraj ľúbosti.
Jazero puchne… blíži sa mi breh,
okrytý smutných vŕb vetvami — z člnu
vykročiť chtiac konára sa chytám,
vetvy, lež chytím ruku — láskyplnú.

Zlatá doba! — Ja z člnu vychodím,
spod zeme slnce mladú hlavu dvíha…
A tento svet tak sa celý mení:
so mnou sa točí, so slncom ubíha.
Slnce v náručí zôr od slasti zbľadlých;
pri mojom srdci nežná dievčina,
v jej očiach horí dvoje takých slncí,
a ústka od nich zretá malina.

Dievčatko bolo, jak moje city
prorokovali: dievča bolo rúče;
tak ho objali moje dve ruky,
jak zvykli objať zem tú slnca lúče.
Sadli sme si, ľúbosť usadila
na trávu nás, čo deva kosila.
Ako plesali kolo nás tie kvietky,
sťa kol’ kráľovskej páry hravé dietky.

„Našiel som ťa“… a „našla som ťa ja“…
boli slová prvé a potom viacej
iných ľúbosti hlasov plynulo
z úst, sťa zo studne prúd v Tatre zdrojacej.
A prišiel čas ovocný večných bozkov,
utíšivše výjavov stých strunu.
Videlo to slnce, s úsmevom kládlo
na naše hlavy bleskov korunu.

Krásny život!… jaký len raz vykvitne
na ľudskej hrudi — len raz, ó! škoda…
Bárs aj krídla duše uviaže: nič to!
Oj, s krásou ich zaviazať sloboda.
Blúdilo srdce; ale už neblúdi —
Poradil mu jeden žitia prorok…
I mne poradil — s ľúbosťou vystúpiť
na mladosti Sion
       <sup>
        [
        <a class="footnote" href="#ftn.d56e1245" name="d56e1245">
         8
        </a>
        ]
       </sup>
       — dvadsiaty rok!
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1207" name="ftn.d56e1207">
        2
       </a>
       ]
      </sup>
      v. 9:
      <span class="emphasis">
       <em>
        dol
       </em>
      </span>
      — dolina (neolog.)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1214" name="ftn.d56e1214">
        3
       </a>
       ]
      </sup>
      <span class="emphasis">
       <em>
        kosílku
       </em>
      </span>
      — slučku (Kál.)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1220" name="ftn.d56e1220">
        4
       </a>
       ]
      </sup>
      <span class="emphasis">
       <em>
        v plamene Moskvy obrovské vyriastli
       </em>
      </span>
      — narážka na požiar Moskvy r. 1812, použitá tu vo funkcii básnického prímeru
     </p>
    </div>
    <div class="footnote">
     <p>
      <sup>
       [
       <a class="para" href="#d56e1226" name="ftn.d56e1226">
        5
       </a>
       ]
      </sup>
      <span class="emphasis">
       <em>
        chvostačka
       </em>
      </span>
      — kométa (neolog.)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1232" name="ftn.d56e1232">
        6
       </a>
       ]
      </sup>
      <span class="emphasis">
       <em>
        pod kolesá vozné Faetona
       </em>
      </span>
      — v gréckej mytológii to bol syn boha slnka Hélia; raz mu Hélios dovolil riadiť slnečný voz na jeho ceste oblohou, kone sa však mladému pohoničovi splašili, vychýlili slnko z jeho dráhy a zapríčinili zemi a ľuďom veľa zla; Zeus za trest zrazil bleskom Faetona z povozu
     </p>
    </div>
    <div class="footnote">
     <p>
      <sup>
       [
       <a class="para" href="#d56e1239" name="ftn.d56e1239">
        7
       </a>
       ]
      </sup>
      <span class="emphasis">
       <em>
        Čln ten, ani delfín Ariona
       </em>
      </span>
      — narážka na povesť o gréckom básnikovi a hudobníkovi Arionovi (žil na rozhraní 7. a 6. stor. pr. n. l.); podľa tejto povesti Ariona pri návrate loďou zo Syrakúz do Hellady hrabiví korintskí plavci ohrožovali na živote, Arion sa pred nimi vrhol do mora a od utopenia ho zachránil delfín, ktorý ho vyniesol na breh; zmyslom tejto báje má byť myšlienka o božskej ochrane básnikov a pevcov
     </p>
    </div>
    <div class="footnote">
     <p>
      <sup>
       [
       <a class="para" href="#d56e1245" name="ftn.d56e1245">
        8
       </a>
       ]
      </sup>
      <span class="emphasis">
       <em>
        Sion
       </em>
      </span>
      — hebrejská pevnosť, sídlo kráľa Dávida, základ neskoršieho Jeruzalema
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1254">
       </a>
       V mojom srdci…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       V mojom srdci je oheň,
  v mojom srdci horí;
a pozrite, jak dlho
  horí, a nezhorí…
Koľko je to mesiacov,
  jaks’ ho podpálila,
jakos’ doň očí svojich
  pochodňu hodila?…

A ešte len vždy horí —
  ba vždy väčšmi páli,
ani čo by tisíce
  rúk naň prikladali.
Moje srdce, sťa ten ker
  Horeba v plameni,
       <sup>
        [
        <a class="footnote" href="#ftn.d56e1265" name="d56e1265">
         9
        </a>
        ]
       </sup>
       čo horel, a nezhorel
  i ostal zelený.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1265" name="ftn.d56e1265">
        9
       </a>
       ]
      </sup>
      <span class="emphasis">
       <em>
        ker Horeba v plameni
       </em>
      </span>
      — podľa Starého Zákona meno hory, na ktorej sa zjavil boh Mojžišovi v podobe horiaceho kra
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1274">
       </a>
       Bude mi…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Bude mi teplo,
dievča mi šeplo,
  že ma rado má.
To mi len šeplo.
Bude mi teplo,
keď mi pošeplo,
  že ma rado má.

Zmrznul som ja bol,
hrozne oziabol,
  sťa tá zem v zime.
Lež sa uhrejem,
sťa tá, sťa tá zem,
keď ju slniečko
  jarné objíme.

Svieť len, slniečko,
dá ti perečko,
  dá ti za to zem.
  Miluj, devečko!
Ja ti srdiečko —
no, moje všecko
  za to darujem.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1288">
       </a>
       Z krčmy…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Z krčmy zas do krčmy —
to je svet,
odtiaľ len vynesú
chlapci kvet;
rozvitej vôličky
kvetinu:
objať svet a bozkať
dievčinu.

Poď sem, dievča! pekný
pyšťok máš —
kedys’ spomínalo
s ním sobáš?
Spomeň ešte, spomeň
ten sobáš:
prisahám ti — tu ma
cele máš!

A či sa vari ja
len klamem,
a teba mať nikdy
nebudem?
Bolo by to!… Sem poď
a prilož
ústka… Bozkom zmárni
túto lož.

A či sa ja vari
nachýliť
k ústkam?… Lež ak sa mám
pomýliť,
bo sa točím, ty sa
netočíš —
tak ty radšej k mojim
podskočíš.

No, jak bys’ ovocie
ráňala,
po jabĺčko hor’ sa
vzopäla.
Lež naopak: ty bys’
dávala
jabĺčka a na strom
vešala.

Podskokla bys’ jak tá
cibuška,
keď znad seba hrozno
ďubušká.
Hájnik skričí na tú
sliepočku,
hej, neskričím ja na
dievočku.

Ale pravda, krčma
zhriala ma.
Hnevnás’ preto? Teda
choď sama.
Nepijem ja, veď nie
pre vôľu,
len pijem ja, pijem
od bôľu.

Dievča, tys’ ma hrozne
sklamalo,
príčinu mi k bôľu
zavdalo.
Veliká to veľmi
príčina,
nezotrie ju žiadna
dievčina.

Navyknul bol šuhaj
na nový
denne to bozk, na svet
ružový…
Čo má robiť teraz
bez tých tam?
Bôľ ho strcia svetom
sem a tam.

Zájde i do krčmy,
kde je svet,
odkiaľ nesú chlapci
vôle kvet.
On si tam len pre žiaľ
vypije…
A ide zas, kým sa…
zabije.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1302">
       </a>
       Moje dievča si…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Moje dievča si žartuje,
lež len nech neobanuje:
nech neprehrá skrze žarty
vzácne perly svojej party…

Moje dievča takto bočí.
Bodajže ich, sivé oči!
Neuveril bych to sebe,
že klamať vie i to nebe.

Moje dievča o mne reční.
Bodajže ich, šumné slečny!
Ohovoria ťa, olepia —
vezmú chlapca do rázštepa.

Moje dievča ako bľadne,
že banuje, vidno snadne:
marcelínka luní sa jej
       <sup>
        [
        <a class="footnote" href="#ftn.d56e1313" name="d56e1313">
         10
        </a>
        ]
       </sup>
       na hlavičke ovesenej.

Moje dievča sem sa blíži —
v akej tiesni, v akom kríži!
Čo mu robiť? Urobím mu!
Pravdaže len — odpustím mu.

Moje dievča pekné, mladé —
kto by strojil sa s ním k vade?
Chybí ono, lež odlúdi…
A veď i hviezda poblúdi.

Moje dievča už miluje,
ľúbosť verne dokazuje:
v nedeľôčkach perečkami,
a v robotný deň — bozkami.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1313" name="ftn.d56e1313">
        10
       </a>
       ]
      </sup>
      <span class="emphasis">
       <em>
        marcelínka luní sa jej
       </em>
      </span>
      — ozdobná dievčenská šatka (Kál.) vlní sa jej (luna = vlna)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1322">
       </a>
       Dva vŕšky
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Dva vŕšky pnú sa nad dedinkou,
  medzi nimi je dolina —
Sťa dva mládenci, medzi nimi
  kvitnúca, mladá dievčina.

Na jednom vŕšku ružový ker
  a tieň sladký, javorový.
Tak sa mi zdá: najprv zastáva
  vždy na vŕšku tom rok nový.

A na druhom ospanlivý svet —
  stĺpy šedivé a rumy.
Nad nimi v tichých nociach mesiac
  s hviezdami si snúva dumy.

A keď na tomto jar sa zjaví
  sťa anjel v božskom rumeni,
i dolinka zraky pozdvihne
  a bľadosť s krásou zamení.

A na tomto keď snehy husté
  duchov priepaste zabili,
i dolinka vyprosí si plášť
  ukryť sa, ísť do mohyly — —

Dva mládenci, v jednom mladistvo,
  na druhom väzí šedina.
Tamtoho strežie, vábi, ľúbi —
  tohto sa bojí dievčina.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1336">
       </a>
       Veď som vám…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Veď som vám už povedal:
  dajte mi pokoj!
Vôľa moja slobodu mi dáva
  k slncu smeriť let mi môj,
či keď vstáva, či keď zasedáva.

Plazte sa vy po zemi
  ako špatný had.
Nesúďte dľa vašich obyčajov,
  čo chystajú svetu vášmu pád!
Dajte pokoj svetlu mojich rajov!

Nedrážte sa s osudom!
  On len vás chytí:
o satanský stán váš vami tresne —
  a budete zabití…
Lež pokoju svätá sláva blesne.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1351">
       </a>
       Pre teba
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Len pre teba rád vidím ja piesne,
  pre teba tknem lutny sa struny.
Nie pre teba, tak bych nezaspieval
  ni za sveta tohto koruny.

V tebe ja mám všetko svoje žitie,
  i po smrti život v tebe mám —
A pre toto niekdy od radosti,
  od radosti niekdy zaspievam.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1365">
       </a>
       Zasvietilo…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Zasvietilo slnko do môjho obloka.
A či to, dievčatko, z toho tvojho oka,
z toho tvojho oka do môjho obloka,
a z obloka k duši, v duši do hlboka.

Ozaj, veď som cele jaksi premenený,
ani čo by ma bol blesk prešiel hrmený —
Opravdu! Čo mi je? Bežte po lekára,
možno to už svieca žitia mi dohára…

Ale nie, postojte, nazlomkrk vráťte sa!
Načo tomu lekár, ktorý si zakresá?
Zakresá ostrôžkou, zaskočí, zavrtí —
veď vám toho ani diabol neuškrtí.

Tak, dievča! Sťa bys’ mi krídiel bolo dalo,
keď si ten ohnivý pohľad mi poslalo:
poslalos’ ho pekne v úsmešku ružovom,
v úsmešku ružovom, v lístku balzamovom.

Šťastný som ja dneska — len pre toto. Pravda!
Lebo veď zriedka sa chvíľka taká zavdá,
kde sa zraky naše zídu, spoja kde sa…
sťa by sa stretli dve nebeské telesá.

To ma podujalo, že tak nenazdane,
hej, že som ťa videl, dozrel nenazdane:
ustrnul som jaksi… srdce sa mi ľaklo,
sťaby pred bohyňu, pred teba hneď kľaklo.

A teraz sa ide pomodliť tak rúče:
by spájal boh často očí našich lúče,
dotiaľ spájal, jako hviezdy v modrom dýme,
dotiaľ spájal, kým sa sami nespojíme.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1379">
       </a>
       Bozkaj ma…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Bozkaj ma, dievčatko,
biele holubiatko!
Biele holubiatka
  bozkajú sa sčasta
a ich bozkov vrelých
  počet ide do sta.

Prečo bys’, dievčatko,
biele holúbčatko,
  tiež ma nebozkalo?
Bozkaj pekne, čisto,
nedbám, čo aj bozkov
  tvojich bude — tristo.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1393">
       </a>
       Vtedy
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Keď sme ešte spolu boli,
kvitlo kvieťa ešte v poli;
a keď sme nie viacej spolu,
zopŕchalo na zem — dolu.

Keď sme ešte spolu boli,
kvitla zora tam po holi;
a že sme nie viacej spolu,
i tá zora klesla — dolu.

Keď sme ešte spolu boli,
slnko vyšlo v dobrej vôli;
a že sme nie viacej spolu,
so žalosťou zašlo — dolu.

Keď sme ešte spolu boli,
i hviezdy na nebi boli;
a že sme nie viacej spolu,
spadli ony z neba — dolu.

Tu ich mám tie hviezdy z neba;
lež ani mne ich netreba —
Všetko je to našou škodou,
pustil som ich dolu vodou.

Keby sme my spolu boli —
Lež nač’ by sme spolu boli!?
Pretrhnutých v sveta boji
žiadna reťaz viac nespojí.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1407">
       </a>
       Striasol…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Striasol vetrík zo kra
  lístky ožlklé tiež;
striasol strach mi dušu,
  že ma nemiluješ.
Odpadli mi z duše
  nádejné vetvičky,
odpadli vetvičky
  do prudkej vodičky.

Vidíš, ako stojím —
  bez umu, bez citu
sťa ten ker — zúfanie
  berie ma k úchytu.
No, liečže ma sama
  od tejto choroby.
Vidíš, tvoj nevďačný
  pohľad čo nezrobí!

Ale tie nádeje,
  čo s dušou zrastali
a čo ma ku tebe
  až posiaľ viazali,
nevrátia sa viacej,
  sťa tie lístky zo kra,
bárs prší, bárs tvoja
  tvár je od sĺz mokrá.

Najlepšie je začať
  všetko zas odznova,
stála potom bude
  len naša osnova —
Jak lastovka hniezdo,
  jak jar krom novú mlaď,
tak aj my musíme
  ľúbosť našu stavať.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1421">
       </a>
       Dve radosti
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Mals’ ty, bože, radosť asnáď,
keď si dievča toto stvoril —
v rozmare tom všetkou silou
stvorstva si sa naň oboril.
Lebo nikdy toľkej vnady,
nikdy takej červenosti,
nikdy toľko — viac jak v slnci —
v jednom oku ohnivosti.

Mals’ ty, bože, radosť veľkú,
keď si dievča toto stvoril —
v rozmare tom všetkou silou
stvorstva si sa naň oboril.
Ale ja mám väčšiu radosť
nad tú tvoju, bože ľúby,
keď si bol to dievča tvoril —
hej, lebo ono — mňa ľúbi!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1435">
       </a>
       Peknomladé…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Peknomladé dievča,
nechytaj sa lievča,
a veru sa zláme…
Iného nemáme.

Nechoď! Ak chceš, sa vráť…
Sem sa, ku mne si saď!
Neboj sa ma, neboj,
veď ti ja dám pokoj.

Prchké prepelienča,
peknolesklé lienča!
Kdeže si bývalo,
keď ťa opršalo?

A či si močila
ľančok do močila?
Odtiaľ si sukničku
nesieš tak mokričkú?

Pošmiškať tie voly?
Zima ťa drvolí…
Hajsa, volky, hajsa!
Na vás sedí krása.

Kebys’ ma ľúbila,
akos’ mi sľúbila,
hnal by som ich svetom —
Nie krokom, lež letom!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1449">
       </a>
       Štyri kolesá…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Štyri kolesá, jeden voz…
Štyri to perny, jeden bozk;
kolesá frčia, frčí voz,
a perny blčia, blčí bozk.

Obráťte oje do dvora.
Nechce ma dievča, potvora!
Ja že si ho už priveziem,
a hľa! len seba doveziem…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1463">
       </a>
       Vedy
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Vŕba smutná učila ma smútiť,
chmára mračná zase ma nariekať;
hrom tatranský učieval ma zúriť,
tŕň našich stráň vrahov preč odbíjať;
trpovôčka
       <sup>
        [
        <a class="footnote" href="#ftn.d56e1474" name="d56e1474">
         11
        </a>
        ]
       </sup>
       učila ma trpieť,
hej! a ľúbosť… tá učí ma zúfať!
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1474" name="ftn.d56e1474">
        11
       </a>
       ]
      </sup>
      <span class="emphasis">
       <em>
        trpovôčka
       </em>
      </span>
      — tŕpka, plod trnky (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1483">
       </a>
       Dúha
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Slnce stálo na západe,
a dúha sťa jar na mlade
sedem bariev kvietky na seba skladala,
sedmorakos’ usmievala
na východe,
keď sa zmyla v bystrej vode…

Slnce do nej sa zamilovalo.
Jak ju dostať, múdrosti skúmalo…
Myk!… Skrylo sa za zem tmavú,
že sa zjaví na východe,
a tú pannu lapí hravú,
keď sa zmýva v bystrej vode.

Panna dúha to spozorovala.
Do noci sa počernej schovala.
Odtiaľ strehla na slnečné blesky —
utiecť pred ním na slobodné stezky.
Slnce prvý blesk pustilo.
Ku rybníku sa náhlilo;
ale jak sa zadivilo,
keď pannu dúhu spatrilo —
Panna dúha na západe
kvitne ako jar na mlade…
Zaprosilo slnce chmáru tmavú:
rozstrieľala dúhu hravú.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1497">
       </a>
       Rád ja…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Rád ja, keď už deň zlomí krk
a príde tajnotichý mrk
so sviecou v ruke, s hviezdou obzora
do nášho dvora.

Ja vykročím z chalupôčky
na podstenu — pod oblôčky
s ľúbosťou v srdci — s hviezdou tou neba
svietim kol’ seba…

A lásky plameň červený
jak sa tvárou noci mení…
Hrá si, jak obruč ťatá z rubína
v uchu černína.
       <sup>
        [
        <a class="footnote" href="#ftn.d56e1508" name="d56e1508">
         12
        </a>
        ]
       </sup>
       Zbehne anjel zlatovlasý
z neba za okamih asi —
Ja sa naň opriem… oba vzlietneme
k nebu zo zeme.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1508" name="ftn.d56e1508">
        12
       </a>
       ]
      </sup>
      <span class="emphasis">
       <em>
        v uchu černína
       </em>
      </span>
      — černocha (neolog.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1518">
       </a>
       Divoké husičky…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Divoké husičky sadli na záhradku,
sadli na záhrade k mojemu dievčatku…
Zavolalo „šura“, zavolalo „šora“ —
zľakli sa husičky, ulietli dohora.

Zaplakalo dievča si nad husičkami
prehorkým nárekom, ťažkými slzami —
Oj, neplač, dievčatko, nač’ ti ich je mnoho?
Veď sme tu obidva: párik z kŕdľa toho.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1532">
       </a>
       Sny
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ach, čo sa mne nesnije noc po noc —
a aké sú to obrazy, strašidlá!
  Krvou barvené, s nožami v srdciach,
z ktorých už duša pred vekmi vystydla.

  Tu sa postaví rad starých vekov:
vzteklý Hannibal s bohatierom Ríma,
  tam Caesar zas s prísnosťou si zdalou
lesťou korunu datú z hlavy sníma.

  Tam Brutus, ten tvrdý pozdný Riman:
paloš mu ostriť Cassius
       <sup>
        [
        <a class="footnote" href="#ftn.d56e1543" name="d56e1543">
         13
        </a>
        ]
       </sup>
       pomáha —
  A tam jak klesá prvých kresťanov
zhon ten bezbôľny a s ním viery váha!

  Hen! dymí, horí, blčí hranica,
na nej muž svätý — pália Husa Jána…
  Oči vytleli, zapadli ťahy,
by nekázali, kde je spásy brána.

  Tam zas mordujú mojich Slovanov
pre reč, pre zvyky, voľnosť, národnosti —
  Trhajú mäso z údov matkiných,
do Baltu hádžu obhryzené kosti.

  Odtiaľ vychodia švárne dievčiny
v šatách anjelských pod zeleným venca…
  Hah! Každá padne besným tyranom,
dýkou prehnatá zradného mládenca…

  A pánboh vie, čos’ ešte nesnije
sa mi noc po noc — strašno je mne spávať.
  Oh! vlastnú hlavu pod Robespierra
       <sup>
        [
        <a class="footnote" href="#ftn.d56e1549" name="d56e1549">
         14
        </a>
        ]
       </sup>
       slávny nástroj si na odsek podávať.

  Mne sa snijú — ach! hrúzne dramatá,
v ktorých cnosť plače a hriešnosť si výska.
  Pre Shakespeara boli by to noci,
kde krvácajú živly… hrmí, blýska.

  Keby mi bolo, jak nie mi, v moci,
nežil bych viacej strašlivej noci:
  zastavil bych zem tú v povetria sieti —
nech jasné slnce vždy mi na ňu svieti!
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1543" name="ftn.d56e1543">
        13
       </a>
       ]
      </sup>
      <span class="emphasis">
       <em>
        Brutus, Cassius
       </em>
      </span>
      — postavy známe z rímskych dejín, osnovatelia sprisahania proti Caesarovi
     </p>
    </div>
    <div class="footnote">
     <p>
      <sup>
       [
       <a class="para" href="#d56e1549" name="ftn.d56e1549">
        14
       </a>
       ]
      </sup>
      <span class="emphasis">
       <em>
        pod Robespierra nástroj slávny
       </em>
      </span>
      — t. j. pod gilotínu
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1558">
       </a>
       Rybárka
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nad rybníkom stála,
hľadela do vody,
ktorej modrým nebom
kŕdeľ chmár sa brodí:
baví ju, keď vetrík
máča vetví riasu
a v udretej vode
chmáry sa zatrasú.

Z druhej strany šuhaj:
jeho vnadyplný
obraz na dievčaťa
obzor nesú vlny…
Videlo dievčatko:
srdce dnu hodilo —
Tiahlo — a šuhaja
tamtoho lapilo.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1572">
       </a>
       Sláva, sláva!
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Sláva, sláva!… Zvädlá sláva,
jak jasenným mrazom tráva,
na brežinách tam na Labe,
kde to dievča smutné hrabe.

Sláva, sláva!… Zvädlá sláva,
jak jasenným časom tráva,
po brežinách cez Pomorie,
kde ten smutný šuhaj orie.

A prečo to dievča smúti,
svet ten spevom nezamúti?
Jak by nie!? — Žiaľ neskonalý —
reč slávsku mu odobrali.

Prečo je ten šuhaj smutný?
Jak by nie!? — Osud ukrutný:
keď tá zem, kde v žiali orie,
nezovie sa už — Pomorie.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1586">
       </a>
       Čo?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čo?… Klamete
moje oči?
Ktože to tak
na mňa bočí?

Neklamete —
vidím dobre,
na srdce sa
žiaľ mi opre.

A vzdychnem si,
vzdych sa valí,
bodaj radšej
ste klamali!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1600">
       </a>
       Ak je nebe…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ak je nebe len tak iskriace,
jak oko tvoje, ktoré mi
dňom — jasným slncom, v noci hviezdou
najskvelšou bolo na zemi;

ak je nebe len tak nádherné,
jak tvoje líčko, pod ktorým
jako kráľ pod trónnym šarlátom
často si hrde postojím;

ak nebe má len také slasti,
jak ústka tvoje vedia dať:
tak nedbám, pred mnou môžte všetky
brány nebies pozamykať.

Ak nebe dá taký len súcit,
ako ty, drahá: choďte mi!
žeňte sa všetci k nebu spásy —
lež ja chcem ostať na zemi.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1614">
       </a>
       V krčme
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       V krčme hravo: zuní muzika,
hajh! len vám tak srdcom preniká,
a tie nohy sťa by dvíhala,
len pliesť s nima bystro kázala.

Kto veselí sa tam v krčme tej?
Vidno, že to bude kýs’ zlodej,
zlodej, ktorý kradne radosti
časom, a nechá im žalosti.

Idem i ja dnuká: hrajte ju!
Aleže tak bystro hrajte ju,
aby žiale tak… tak pomaly
všetky za mnou v tanci vystali.

A keď tieto už tak ustali,
že až dych svoj navždy vydali,
potom si ja pojmem devicu,
sticha ju lapím za pravicu;

a budem s ňou brodiť tíško len,
sťa voda, keď ide cez roveň;
a zvrtnem sa s ňou do kolesa,
ani voda v žriedle zvrtne sa.

Ťahajte ju! Hrom vám do husieľ!
Aby som sa hnevať nemusel;
hej, ak sa ja na vás nahnevám,
bohuprisám beda, beda vám!

Tancuj, dievča, jak ja tancujem!
Cifruj, cigáň, jak ja cifrujem!
Tu máš všetko moje v odmrti,
       <sup>
        [
        <a class="footnote" href="#ftn.d56e1625" name="d56e1625">
         15
        </a>
        ]
       </sup>
       lež musíš ju hrať mi do smrti!

A keď príde tancu končiatko,
nepustím ja moje dievčatko,
usadím si ho na kolená:
kde ustalo, nech aj spočíva.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1625" name="ftn.d56e1625">
        15
       </a>
       ]
      </sup>
      <span class="emphasis">
       <em>
        odmrť
       </em>
      </span>
      — odúmrť, závet, pozostalosť
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1634">
       </a>
       Počuli ste o Jánošíkovi?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Počuli ste o Jánošíkovi,
o tom ohromnom lúpežníkovi,
keď sa s dvanástmi po zbojoch rozohnal?
Boli to šumné, bystré sokoly;
kto ich videl v ich zelených košieľkach,
míval sa, že to listné kry boli.
Kráčali na zboj pri veselých piesňach,
kade ich viedol strmý Jánošík:
jeho kývnutím podháľali hrdlá
a napĺňali pokladmi košík —
Počuli ste o Jánošíkovi,
o tom ukrutnom lúpežníkovi?

Počuli ste o Jánošíkovi,
o tom srdečnom čeľadníkovi?
Čo tak meriaval z buka do buka
pre bedač bľadú, zo zásob vydával
núdznej chudobe: dobre on to znával,
že to vydelala jej si ruka.
A ako videl rád spevné dievčence:
duša jeho vtedy aj slzila;
lež prejatého pozbaviť vladárstva
nebola v Tatre preňho Dalila…
Počuli ste o Jánošíkovi,
o tom statočnom čeľadníkovi?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1648">
       </a>
       Zbojnícka
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Zbojníkovi je darmo
kaziť chcieť úlohy;
darmo mať z neho väzňa,
opútať mu nohy…
Zbľadne síce v žalári
oslabnú mu nohy;
lež tým väčšmi zablčia,
stuhnú v ňom úlohy.

Všakove sa to stáva:
šuhaj sa narodí,
a už celého žitia
hviezda mu vychodí.
Na tej stojí jeho los,
čo nepremení nik.
Mnohý by rád nepristal,
pristane lúpežník.

Neslúži mu to k smútku,
nie ver’ zbojníkovi:
má on po spádoch všetkých
chodníčok ružový.
Zavadí mu skala, tŕň,
chytro sa pomerí:
skala sa zgúľa, uhnú
tŕnne sa zádery.

Takto žije: v moc kliatbach,
v málo požehnaní;
netrápi sa, či ho svet
chváli, abo haní.
Len pod svojou obranou,
neborák, tak je on,
či keď slnce vychodí,
či keď je jeho skon.

Bolí ho dač’: spomôže
mu to potešenie,
že preňho v svete tomto
žiadnej lieky nenie.
Ba veď hôrny šuhajko
v horách má zeliny:
navarí z rojovníku
       <sup>
        [
        <a class="footnote" href="#ftn.d56e1659" name="d56e1659">
         16
        </a>
        ]
       </sup>
       horkej blenoviny…

A keď hodina príde —
cengne zvon dušový:
jako bol predtým, tak je
aj vtedy hotový.
Stane si pod šibeňu —
a kým zavzdychne svet —
nebojte sa!… po ňom je,
už ho niet… už ho niet.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1659" name="ftn.d56e1659">
        16
       </a>
       ]
      </sup>
      <span class="emphasis">
       <em>
        z rojovníku
       </em>
      </span>
      — oravská rašelinná rastlina (rojovník = Ledum), v ľudovom lekárstve sa používa proti reume
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1668">
       </a>
       Hej, Mariška…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Hej, Mariška, akože to bolo,
keď sme sa my ešte neznali?
Tak sťaby dve hor’ blúdiace hviezdy,
kým sa v ceste svojej nesňali.

Ja ťa hľadal, tys’ ma hľadala tiež
touto šírou zemepriestorou;
ja ťa našiel, a tys’ ma tiež našla —
koľko je v tom ľúbych zhovorov!

Hej, Mariška, ako je to teraz,
keď sme sa už takto obznali?
No, sťa by sa dve horiace hviezdy
v jedno večné svetlo objali!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1682">
       </a>
       Len v blízkosti tvojej…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Len v blízkosti tvojej byť, Mariška,
ver’ mňa to už celkom oblaží!
Ani vyriecť: k nášmu sňatiu čím skôr
prispieť srdce to jak sa snaží.

Bo ono vie, čo si tam vyslúži,
pri tých tvojich nežných pohľadoch,
pod ktorými samo stvoriteľstvo
klesá, tenie v sladkých závratoch.

Oj, viem aj ja, čo si tam vyslúžim.
A bárs prv si vyslúžiť treba,
predsa tejto službe, kráľovia vy!
nevyrovnás’ vaša veleba.

Kto z tých očí smie úsmev vynímať,
kto z tých ústok môže vlahu piť —
kto ťa, dievča, ó, kto ťa obsiahne,
môž’ ten večne, večne, večne žiť.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1697">
       </a>
       Veď ťa ja len…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Veď ťa ja len rád mám, Mariška!
A koľme! Ktože vyrazí?
Na takú ľúbosť, jak k tebe mám,
nedá reč žiadna výrazy.

Tá modrosť oka, požiar líčka,
med ústok, labutie väzy:
či máš, svete, reč, čo by mala
na krásy týchto výrazy?

Zázrak sme my oba, Mariška:
ty máš nevídané vnady,
ja nekonečnú ľúbosť — no, jak
by sme sa nemali radi!?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1711">
       </a>
       Vyšiel mesiac…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Vyšiel mesiac spoza chrbta Tatry,
hviezda jedna ho privítala,
hviezda švárna, čo ho už oddávna
na vohľady k sebe čakala.

Ako brodí mesiac a tá hviezda
medzi hustým táborom neba…
Neboja sa — veď oni kraľujú —
ich je sláva, prápor, veleba.

Lež mňa pár ten nepoteší veľmi;
mňa ich príchod ver’ zarmúti len,
a čo vidím u nich sladkú ľúbosť —
u mňa ľúbosť tá je horký blen.

Vyšiel mesiac, vyšiel aj môj smútok,
moja duša hor’ ho sprovodí:
vtedy zašlos’ na večnosť mi, dievča,
keď ten mesiac hore vychodil.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1725">
       </a>
       Bol som tam v tom…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Bol som tam v tom smutnom kraji,
čo sa zovie cmiterom:
jedno dievča šlo ta včera;
jeden šuhaj zavčerom.

Oboch som videl, jak išli,
lež nie krokom, hoj, inak…
No, veď viete, ako mŕtvi,
oni tiež len išli tak.

Prikročili na kraj hrobu,
potom sa dnu spustili:
dali nahriebsť z čiernej zeme
na seba dve mohyly.

Rezkí sú to tí hrobári,
dokonalá práca ich:
tak pritlačia ľudské hroby,
že nevyjde žiaden z nich.
      </span>
     </p>
    </div>
   </p>
   <p>
   </p>
   <p>
    #K#Nechoď…#K#
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nechoď povedľa nás,
vždy sa dívaš do nás.
Moja mať sa nazdá,
— lebo by ťa rada —
žes’ už mojou azda.

Mám ja dievča iné
na druhej dedine.
Mať moja to nevie:
nechoď povedľa nás,
lebo, ver’, sa dozvie.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1750">
       </a>
       Pekná, driečna…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pekná, driečna nevestička,
kde si vzala také líčka?
Líčka vábne… barva nová,
iste si ty — istes’ vdova.

Zahrebla si svojho muža,
na ňom kvitne taká ruža;
kvitnúť môže taká ruža
vtedy len, keď nemá muža.

Nech len leží ten muž zlatý.
Ponosíš ty čierne šaty,
i poslzíš z obyčaje,
aspoň ťa svet neprekľaje.

A potom už, po tom roku
do úsmevu zas, do skoku —
Dobre sa to cit ten nosí,
preň svet celý väzí, prosí…

Švárna, strmá nevestička,
kde si vzala také líčka?
Na práchnejúcom mužovi
rastie taký ker ružový?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1764">
       </a>
       Jaseň je už…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Jaseň je už, veru jaseň.
Opŕchnul už i náš jaseň,
stratil vetvy sťa vták kriela —
divé vetry nimi trieľa.

A to nebo hor’ nad nami
obklopilo sa chmárami:
husté chmáry k nám sa valia,
hory naše zaobalia.

Také je to už v jaseni:
všetko sa len kudlí, mení.
I to nebe chmáry rojí,
skrz ne sa so zemou pojí.

Zasadlo už slnce, či nie?
No, chytro sa deň ten minie:
ako by dlaň o dlaň pľasil,
sviecu zažal a zahasil.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1778">
       </a>
       Handár
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Od dediny do dediny
handárko si truliká,
a to s takou nadšenosťou,
až mu srdcom preniká.

Čo vdúcha on do píšťalky,
ľúbosť sa v tom telesí,
a potom len zavoláva:
„Sem! Za handry kúpte si!“

Takto vábi — z chalupôčok
dievčatká ho obletia:
každej galún, ale dlhší
ako dve — tri stoletia.

Pojedná sa — hej, pozná sa
handárko náš primladý
s dievčatkami, sťa by chodil
nočne k nim na vohľady.

Pojedná sa — za rúčky stisk,
veď je v tom nie blázna mozg —
a čo by hneď nasledoval
rúčok stisk aj — ústok bozk.

Pojedná sa — i pripustí
na galúne ružovom:
objedná tú prípustôčku
dievča šumným zhovorom.

Rozletia sa mu kupčiarky,
zas len vezme píšťaľu
a zas dúcha — kto sa vyzvie:
od lásky, či od žiaľu?

Lebo nôta jeho zuní
o ľúbosti vzdychnutí
a zas príde jeden prízvuk
smutný k srdca puknutí…

Tak on ide, handry zbiera,
aby vydal z nich svetu
biele hárky, z ktorých číta
dobrý občan osvetu.

Zarobí si na halienku,
zarobí na krpčoky:
a tak meria zase svetom
voľ-nevoľ dlhé kroky.

A zarobí on dievčatku,
pri ňom si vše spočinie,
zarobí, že ho od päty
k hlave novoť ovinie.

Kúpi jej on kartúnočku,
kartúnočku červenú,
nehanbí sa — a čo by sa? —
že za handár je cenu.

Vy, ľudia, čo odhodíte,
vie si on spotrebovať:
ošatiť sa, a pozatým
i dievčatká milovať.

Lež — jak si on často vzdychne —
hej, lepšie mu pôjde to,
keď sa on raz už ožení —
A urobí na leto…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1792">
       </a>
       Slovania!
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čo bude z nás, my nevoľní Slovania?
Často otázka táto ma mučí.
A mne sa tak zdá, že ubývame
a pustneme v Európy náručí…
Haj! zlá to matka, úprimní Slovania!
Nerovnako rada vidí deti:
na všetky kladie vence, koruny,
len na nás — útisk, potupu, smeti!

Čo bude z nás, my nezmierni Slovania?
Keď sa rúznime slovanským poľom,
šíky staviame — hrúzno! — válčime
proti sebe na strnisku holom.
Rod velikánsky, veľkí sme, Slovania —
lež nač’ chlúba?! Veľkí sme len v hmote:
ozrutní v tele, maličkí v duši,
malí v svornosti, veľkí v divote.

Čo bude z nás?… Ja sa vás toto pýtam.
Odpovedajte veľkú odpoveď!
V odpovedi tej vyjavte vašich
dobrých činov a zlých činov spoveď.
Hľa! jak ste málo dobré robili…
Zahyniete v prudkých časov brodu.
Hrsti ľudu nie… lež zahynúť hanba
vám, najväčšiemu svetonárodu!

Čo bude z nás?… Ja sa vás toto pýtam.
Čo bude z vás? Potešte básnika,
ktorý nečuje budúcnosť jarú
v ľudu, ktorý od svojho odvyká.
Nad nesmiernikmi ťažké je proroctvo;
zatupne sila, veštiť, spevcova;
skalia sa zraky, čo letieť chceli
ku prorockému chrámu ostrova.

Čo bude z nás o jedno pár stoletia?
Bude nás viac, ako nás bývalo?
Narastie počet — možno! — ale s ním
zhrubne nelásky ohromné žialo.
       <sup>
        [
        <a class="footnote" href="#ftn.d56e1803" name="d56e1803">
         17
        </a>
        ]
       </sup>
       Len málo chybí pri nás už, Slovania,
že sa v bratskej krvi nezmývame,
a tak rúcame dol’ sa, čo pre nás
pripravuje svet — k mohylnej jame!

Len to chybí — pre vás, padlí Slovania,
a bude koniec vašej dejine;
hanba zaplní bielušké strany,
čo priate boli slávnej dejine — —
Všetko nás nechá… Pre ľud tak otrocký
nemá nebe žiadnych spasiteľov!
Načo takému ľudu…? Nech zhynie,
keď jestvoval s dušou pekla celou!

Oplačme sa, a zahyňme, Slovania!
Nie!… Prisahám, nie!… Len ostaňme my!
Boh stvoril by len pre zahynutie
tak veľký národ — na malej zemi?
Nie!… V nás leží veľké jedno tajomstvo:
skrze nás jadriť chce boh svoju moc,
aby sme dali pravde slnce my,
a dali klamstvu raz už večnú — noc!

Lež inak máme počať si, Slovania —
Nenávisť preč! a lásku do hrudí!…
Ruky do rúk: stvoriť obruč, ktorá,
sťa nádobu lieska — zem okrúti;
lebo boh jadrí nami svoju moc,
a my máme byť zemou jeho trún,
ktorý má naša sila vystaviť
z — z hláv panovníkov snímaných korún!
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1803" name="ftn.d56e1803">
        17
       </a>
       ]
      </sup>
      <span class="emphasis">
       <em>
        žialo
       </em>
      </span>
      — žihadlo (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1812">
       </a>
       Čo bude z nás?
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Vari by z nás už nič nemohlo byť,
Slováci moji! Svet sa o nás mýli;
lež nech sa mýli, nech len svoj omyl
v kúte niektorom niekdy neokvíli!
Dajme sa znať, dajme sa znať svetu,
že i pod Tatru bohosvetlo padlo!
Veď ak aj prvý zástoj náš malý —
predsa sme hrali svetové divadlo…

Kto znal našu reč? Nik… abo len málo!
No, aj tá troška tak hovorila,
že nemotorným jazykom prv v ústach
spanilosť zvukov našich zmámila.
Bez vnady išla reč naša v svety,
ošarpaná, sprostá — uvláčená…
Nepustil ju dnu nikto — och, chudinka,
ledva ju niesli slabé kolená.

Nemohla v diaľku… niesli ju pltníci,
sklári, drotári… ťažké osudy! —
Bedárstvo išlo s ňou, a od bedára
i slovo sa každému ohudí.
Nie! moji drahí slovenskí chudári,
nedbajte na škrek: máte otčinu,
ktorá, čo útisk na vás navyvŕha,
slzami zmyje každú z vás špinu!

Kto znal náš národ?… Ó, horkýže národ!
I tohoto mena zbavili ťa
nečisté ústa, lož, zlodejské údy,
národožravé dravcov jelitá…
A nesloboda zastenať pod jarmom —
Hah! Lámte ho! Drúzgajte zubami,
jak zajatý lev, lebo rúk nemáte,
a darmo bolo lúdiť prosbami!

Ó, Tatro moja! Vysokos’ vyrástla;
ale jak nízko ľud ten tvoj stojí,
zlomený v sile, nádejach a viere —
k výškam tvojim len pozrieť sa bojí.
Lež tak mu treba! Nevedel sa hájiť,
sám žiadal mať zo seba otroka:
šľahajte ho, tlačte, dokým ostatnú
kvapku krvosĺz nevydá z oka.

Nie!… Bože lásky, nepusť na nás pomstu!
Dvíhame sa už aj my ku tebe;
smelíme sa zrieť k Tatre i nad Tatru,
ku klenbe, v nej ty svoje máš nebe.
Z nás bude niečo — však, bože drahý!?
Len nám slobodu tela, ducha, práva —
a zaklíname, že do stoletia
tohto nevmiesti samých nás sa sláva!

Oj, z nás má tiež dač’ velebného vzniknúť,
a aj vznikne, bratia, uverte mi!
Skvieť sa budeme, ako nebom slnce,
duchom svietiť po uhorskej zemi.
A či je možné?… Svet nás povysmieva,
na nás vrhne pohrdné „hahaha!“
Lež nedbajme! — Tŕňová cesta vedie
do kraja slávy, do neba blaha.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1826">
       </a>
       V obloku bolas’…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       V obloku bolas’ — podopretá
  na bielo rameno ruky.
Hľadelas’ hore — tam, kde v diali
  duch spája modré oblúky;

kde sa krútia hviezdnaté svety,
  kde bojujú hromné strely,
kde z ich krvi zora sa rodí —
  ta tvoje zraky leteli.

Nikdys’ nebola taká ako
  v tom obloku… za sklom vtedy,
sťa keď z nebies cez riedky závoj
  povetria dol’ anjel hľadí…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1840">
       </a>
       Hviezdnatá noc!
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Hviezdnatá noc!… Ticho všade obzorom,
ani vetrík šumný nenie odporom,
i ten usnul kdes’ pod kríkom ružovým…
Čo on sníva?
Hore býva,
pošumieva krajom svetokráľovým.

I slávik spí, čo nedávno klokotal —
Hej, uspal ho vlastný srdca svojho žiaľ;
podriemkáva v hustolistej krovine…
Len ja, čo bdiem,
usnúť neviem —
v duši mojej každý sníčok zahyne.

Duša moja sníkom tela čo robí?
Kade prišli, na kúsky ich podrobí,
roztopí ich v ohňa lásky rozžnutí,
a vydá ich
v prúdoch valných —
dá ich naspäť noci v jednom vzdychnutí.

Čože mi je? Kto uhádne, hviezdy, z vás?
Veru vy neuhádnete ani raz:
čo by každá odpoveď jednu dala,
ešte hádka
moja sladká
len by hádkou — tajomnosťou ostala.

Lež poviem vám: mám ja jednu devicu,
jednu jar má ona na každom lícu.
A ako vy všetky v blesku bohaté:
toľko vpletla
v oči svetla —
v jej dvoch očiach jedno nebe hviezdnaté.

Keď sú oči devy mojej hviezdny sklad,
zem tá tmavá v nich ký zástoj bude mať?
Bude smietkou, čo šuhaj má von z oka,
z oka vyňať,
z oka vyhnať
a zahodiť do prudkého potoka…

Ta… odblúď zem, bo ťa pojmem v dolinu!
Neprines mi do sĺz moju dievčinu!
Ona sníva: daj jej očku pokoja;
so mnou, čo bdiem,
čo spať neviem,
so mnou rušaj — kým príde deň — do boja!

Ale bych var’ mohol už ísť, a kde ísť?
V kraje iné s pútnikom snom raz sa zísť.
Kleslo telo, i duch ostal — sen má moc —
svieťte hviezdy,
kým zabrieždi —
Dievča! Nám dvom jednu peknú, sladkú noc…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1854">
       </a>
       Nechváľ sa…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nechváľ sa s tým aspoň,
— hanba je to na mňa —
že si mnou povrhla,
žes’ nechcela za mňa.
Nech to inší nevie,
nech nevie: iba my —
Sami sme sa zišli,
rozlúčili — sami.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1869">
       </a>
       Nechcem ja mesta
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nechcem ja mesta, načo mi je mesto?
Nač’ mne mesto? Ja som syn dediny!
V dedine som sa narodil, ja z nej som,
z nej som obzeral prvé výšiny:
ružový oblak, maľovanú dúhu,
sťa by ich videl teraz ešte tam…
Hej, za dedinku moju dám vám všetko,
lež za všetko dedinky si nedám!

Kolísali ma rodičia, brat, sestra.
Najmladší som bol; radi ma mali.
Svoje chvíľočky k oddychu od práce —
i tie všetky na mne odbozkali…
Rástol som vyššej; pohrdnul kolískou.
Na úslní širšie miesto bolo,
a ešte širšie na paripách prútov
lúkou honiť motýle v okolo.

Koliké hračky, zlátené pamiatky,
tuho ma viažu k dedinôčke tej!
A ja som rád, bár bych bol večne ostal
pri starých otcov zemičke svätej,
obrábal ju s úľubou bez unávky,
mozoľne bárs, no, ako takú zem,
na nej som sa narodil, a konečne
v nej vďačne aj večne snívať budem.

Videlo sa mne dedinky mladistvo,
keď sa v jednej hŕbke červenelo
nedeľami: devy to a mládenci —
kol’ nich ľúbosti vlanie šumelo,
keď zobrali v utešený veniec sa
nielen rukami, lež aj srdcami;
začali pieseň rodnú, ktorú Tatra
sprevádzala so svoj’mi horami.

Videlo sa mne — lež sám som neskúsil
raj ten dedinský… Škoda, preškoda!
Mňa vyronila medzi iné šramky —
či banovať? — akási nehoda.
Vedel bych ja bol pluh zadržať v hrsti,
honiť volky do druhých úvratí;
ale inak, hľa — a mladosť junáka
po tŕňoch cudzích krajov sa tratí.

Videl som jar, hoj! ale len nakrátce,
sotva pučila, sotva barvila:
dobehla jaseň a počerným fátľom
nebe, zem, slncia, kvety zakryla.
Má síc’ ona noci vyjasnené:
pozažína knôtom obrovským hviezdy;
a visia ony nad mŕtvym svetom,
jak lampy v hroboch, kde viacej nebrieždi.

Ale predsa žije vo mne ten obraz,
ktorému som sa i ja narodil:
sťa bych stráňami kvetnými po práci,
abo večermi k dievčatkám chodil;
ja žijem tam, bárs ma tu v meste máte,
ja robím tam, obrábam zem svätú,
ja hovorím s poľom, bárs tu čujete,
ja ľúbim tam, bárs srdce mi je tu!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1883">
       </a>
       Nelíškaj sa…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nelíškaj sa, neverím ti viac,
čo hneď tu dušu vyroníš:
vieš ty, hej, pohľadom zasvietiť,
lež zas tým väčšmi zacloníš…

Aprílsky máš ty zvyk, dievčinko.
Ten sa vše pekne usmeje,
a úsmevom tým rozohriate
zas vnivoč zdrúzga nádeje.

Dosť mi bolo tej skúsenosti.
Neusmievaj sa, ústa zlož —
čo na nich kvitne, nie je isté:
pod plášťom pravdy mrzká lož!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1897">
       </a>
       Noc sa spúšťa…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Noc sa spúšťa od dumnej Tatry
do našej milej doliny,
kde ju vítajú pri mesiačku
ľúbostné páre z dediny.

Počítajú všetky tie hviezdy,
čo sa na nebi zrodili:
či sú všetky, aby im všetky
k ich krásnym zväzkom svietili.

Aby videl šuhaj do tvári
vpísanú vernosť dievčaťa,
vernosť: list to, čo jedine on
a iní neodpečatia.

Aby videla švárna dievka,
zreteľne by videla:
komu istinu svojich cností
bezúročite oddala.

Pre koho kvitnú tie jej líčka
tak spravodlive bez chyby,
a pre koho, ak by ju sklamal
ten jej, nanáhle zvädli by.

No, takéto pod noci šiatrom
sa zotkávajú pomery:
dlho, dlho, dokým mladistva
posledná doba uderí.

Noc, tajomností hlboká skrýš,
najmalebnejších krás ty sen;
noc, ručník čierny mŕtvych zväzkov,
noc, spravodlivej lásky deň!

Mnes’ ty ešte nedala nikdá —
zač’ bych ťa mohol rád mať ja:
vždys’ ma doviedla na strnisko,
len do prázdneho už raja!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1911">
       </a>
       Čierny havran
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čierny havran…
Kdeže, môj havrane čierny,
kdeže letíš, kdeže, kdeže?
Tam tá diaľka, kde ty letíš,
moje oči slzou reže.

Čierny havran…
Vták ty smútku, čiernych žiaľov!
Pozerám ťa, krútiš sa hor’
prudko popod čierne chmáry,
ponad náš dom, ponad náš dvor.

Čierny havran…
Kdeže, môj havrane čierny?
Moja duša pekná, biela
od veľkého lásky smútku
tak jako ty očernela.

Čierny havran…
Pozerám ťa, či sa brieždi
v tvojich krídiel čiernej noci;
ale darmo; tys’ len čierny
a zaplačú moje oči.

Čierny havran…
Keď obelieš, oh, len vtedy
zasvitne deň v mojej duši.
Či obelieš? Ktože ho vie,
či svitne mojej duši.

Čierny havran…
Neleťže tak chytro v svety,
tuná vesluj mi krídlama;
ak ma necháš, ak odletíš,
v slzách sa tu zájdem sama.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1925">
       </a>
       Láska
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čože je láska? Či len dáky cit,
čo bezrozdielne všetko zná schytiť?
Cit, čo plápolá ako kahanec
v chudej chatrči, kým sám sa neskántri?
Nie, láska je šľachetné cítenie,
čo rozdielne objíma životy,
ktoré si samo bolo zvolilo.
Ona je večná lampa, čo vypudí
tmu zo srdca, vždy viac a viac sa šíriac,
kým srdce stvorí šírou dvoranou:
chrámom, kde je ona sama — bohom.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1939">
       </a>
       T. Sv. Martin
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1946" name="d56e1946">
      18
     </a>
     ]
    </sup>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pozrite na Martin, ak chcete žiť,
drahí Slováci!… Lebo to mestečko,
síc’ maličké, je pre tatranskú zem
a pre jej synov zveľadu slniečko!
Chcete sa učiť národ milovať?
Len ta choďte! Tam vás tomu priučia:
slzami, krvou omývať svojeť —
tak z baružín ju dvíhať do náručia.

Tam vlaje čos’, čo prejde človeka
       <sup>
        [
        <a class="footnote" href="#ftn.d56e1958" name="d56e1958">
         19
        </a>
        ]
       </sup>
       jak mocná mlunnosť
       <sup>
        [
        <a class="footnote" href="#ftn.d56e1964" name="d56e1964">
         20
        </a>
        ]
       </sup>
       každým, každým údom,
a najmä srdcom: naň sa oborí
rodoľubectvo prívalovým prúdom.
Ak pútnik, ktorý prv bol odrodilcom,
tu nezmúdrie a neobratí sa:
je zvariak tvrdý… Lež nepreklínajte!
Cítiť Slovákom kedys’ chcel by sa!

Tam zneje čos’, čo človeka prejíme:
       <sup>
        [
        <a class="footnote" href="#ftn.d56e1970" name="d56e1970">
         21
        </a>
        ]
       </sup>
       struna slovenská reční „trávnice“
naše! naše!… Ó, toto uhreje
tuho tatrancov ustydnutých líce.
Ako sa hrnú zo strún tých spevy:
prsty Piťove
       <sup>
        [
        <a class="footnote" href="#ftn.d56e1976" name="d56e1976">
         22
        </a>
        ]
       </sup>
       sprevodia ich vopred;
a keď zuneli uchu Martina,
odoberú sa v celý slovenský svet.

Či ich čujete, dcéry nív našich,
keď blúdievate popod lôžne chraste
trávu zbierajúc, a ozvete sa?
Hej! Veď spev poľom ako tráva rastie.
Tam začne žitko žať zaľúbená;
znechce sa jej: na snop zlatý si sadne,
venčok z nevädze vijúc, a zaspieva;
dobre jej v spev ten duša nevypadne.

Oh! rodáci, putujte vďačne ta,
do našej Mekky, v zbožnej karaváne!
Pobuďte tam v príspevku sviatkujúcich
k svojej sláve — tiež nie k cudzej hane.
Pod zástavou vznešenou rodu súc,
opatrujte vernosti, lásky vatru;
noste sa v srdciach s národom a noste
v chvojkách nevädlú na klobúkoch Tatru.

Hej, Martine, ty národovstva jasla!
V tebe sa vzkriesil Slovák zamrelý,
v tebe utužil — pod pokrovmi tvojmi,
keď najtuhšie nesnahy hrmeli…
I žijeme, ač aj stav náš bolestný —
ač aj zloba tŕňami nám stele;
ač nemáme dňa, noci k odpočinku,
nič to! — Dôjdu i naše nedele.

Martine môj, ktorú v sebe objímaš,
ochráň večne Slovenska svätyňu,
v nej varhan božstvu znie a surma vrieska
kedykoľvek — za zlatú otčinu!
Malí sme ešte: veď sme sa nedávno
zrodili iba, jak to dnešné kvieťa,
lež dokážme silou mladou už, že sme
nie zakrpenca, ale obra dieťa!
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1946" name="ftn.d56e1946">
        18
       </a>
       ]
      </sup>
      <span class="emphasis">
       <em>
        T. Sv. Martin
       </em>
      </span>
      — báseň vznikla pod dojmom Országhovej účasti na
          memorandových slávnostiach v Martine v auguste 1868. O tom, s akým duševným naladením sa
          mladý Országh zberal do Martina, svedčí jeho lístok Adolfovi Medzihradskému, datovaný 3.
          aug. 1868: „Drahý Pane Učiteľ! Verte mi! ani do Valhaly bych sa s toľkou radosťou
          nevyberal, ako do toho T. Sv. Martina; lebo zaiste som si už aj mnoho napredstavoval o ňom
          slavného a v živote mojom ešte nevídaného, nepočutého — či to ozaj tak bude?“ Toto
          nadšenie nevedel oslabiť ani záporný postoj jeho otca, ktorý mu nechcel dovoliť ísť do
          Martina: „Tak teda, po pravde — iba s dovolením Matky sa poberám, ktorá sa zase mrzí, že
          Otec potom hriech robí v dome —; ale odhodlaný som už, ako od prvu som býval, a na večer
          sídem k Vám.“ (List v archíve MS.)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1958" name="ftn.d56e1958">
        19
       </a>
       ]
      </sup>
      <span class="emphasis">
       <em>
        čo prejde človeka
       </em>
      </span>
      — dojme, prenikne
     </p>
    </div>
    <div class="footnote">
     <p>
      <sup>
       [
       <a class="para" href="#d56e1964" name="ftn.d56e1964">
        20
       </a>
       ]
      </sup>
      <span class="emphasis">
       <em>
        mocná mlunnosť
       </em>
      </span>
      — elektrina (pohnutie)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1970" name="ftn.d56e1970">
        21
       </a>
       ]
      </sup>
      <span class="emphasis">
       <em>
        prejíme
       </em>
      </span>
      — dojme
     </p>
    </div>
    <div class="footnote">
     <p>
      <sup>
       [
       <a class="para" href="#d56e1976" name="ftn.d56e1976">
        22
       </a>
       ]
      </sup>
      <span class="emphasis">
       <em>
        prsty Piťove
       </em>
      </span>
      — slávny huslista Jozef Piťo hrával aj na martinských slávnostiach
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1985">
       </a>
       Mládež
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pobav sa, mládež, kým sa môžeš,
kým ti je naklonený čas,
kým kvitne ruža tvojho líca
a tmí sa hlavy tvojej vlas:
po tomto všetkom plač dochádza
chmár jasenných na zvädliny.
Utíchne hračka; zreve víchor,
keď prekotvil čln, tiež zatíchol —
a roky vpadli v hlbiny.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1999">
       </a>
       Človek…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Človek, tys’ stvorstva koruna?
Nemožno mi uveriť:
veď ťa vidím, vidím na tisíce
ráz poškvrniť vztekom svoje líce,
kántriť, väziť, kydať mrzké peny,
vyzliecť sa z duchovného, umového rúna.
Vidím ťa biť čelom nebe,
klnúť bohu, škodiť sebe;
zneuctiť slávu, česť, majetok blížneho so životom;
tu zas váľať sa v bahne, hniť pod plotom,
z vlastného hrtana von sa nečeperiť…
Nie, nie, nemôžem uveriť,
že si ty vnuk boží:
veď čo ti jasného darovalo nebe,
zastínilo sa na tebe.
Sklopené oko,
vpadnuté v črepe hlboko;
zarazený zrost,
vycivený mozg;
srdce: červačou obydlená škrupina —
Všade hana, všade vina!
Ach, ty si nie obraz boží.
Umĺkni raz, vetchá struna!
Človek je sveta smeť; ale nie koruna.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2013">
       </a>
       Obraz
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Prilietlo dievča ku potôčku,
na kvetný priľahlo si breh:
omočilo pyšťoky smädné
a pristavilo prúdu beh.

Jej žlté vlasy sa rozlietli
ponad jaročok spanilý —
Pod pokrovom zlatých jej vláskov
jej ústka vodou brodili.

Bola to voda, bola šťastná,
čo hasiť mohla dievčí smäd,
v ústok tých krásnom Panteóne
za chvíľku bydlo svoje mať!…

Utešenosť!… Tam pilo dievča,
uhli sa tie šumné šije —
Kebys’ videl, bol bys’ sa nazdal,
že to var’ tam — dúha pije.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2027">
       </a>
       K odrodilcom
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Roľa zoraná, zasiata, zabránená —
vzišlo zrnko v útlobujných zárodoch;
vlnila sa roľa, tak krásne požehnaná —
zvlnil sa národ mladý po starých národoch…
Lež čo to za trest? — Zasiato už v klásí
kolembalo sa, sila v ňom mliečila,
prišla nanáhle, jaj, nehoda akási,
prišla nehoda: roľu zarazila.

Zlato pšeničné, čo vážilo sa brázdou
vhor nad kavalmi,
       <sup>
        [
        <a class="footnote" href="#ftn.d56e2038" name="d56e2038">
         23
        </a>
        ]
       </sup>
       udrelo v sneť čierny;
kop si mohylu, myj ju prúdom slzných dažďov,
bo nemáš chleba, národe mizerný!
Nakýval si sa dosť, až ti nebolo treba
pri hrude vlastnej, by ti živnosť dala,
a predsa — zapíš si — nebudeš mať chleba,
predsa ťa nádej už v klase sklamala.

Hah, orodilstvo, nenávidím ťa večne!
Vezmi srdce žlčou naplnené,
keď národu dám med jeho srdečne,
city budúcnosti nádejou plnené.
Chudobný rode, nuž ani toto tebe?
Bárs si vychoval, jak jar zvykla vence,
z dietok svojím mliekom, mannou ku potrebe
šuhajov — lež oni sú čo? — Nezdarné štence.

Vy otcovia a matere! Netrniete
sami pred sebou, jak sa ospravedlníte,
keď na roli slovenskej sejete a žnete,
a zlaté zrno v cudzie sypárne odnosíte!
Kýž vykrútite radšej svoje ruky,
ako by ste proti svojeti brojili,
čakajúc za to slávu cudziu na sluky —
Hej, popraj vám boh ostať pred súdom sily.

Junač skazená, nepáči sa ti reč rodná?
Uverím; lež čiň za ňu a ďakuje ti pekne;
veď je nízka, zvláčená, neslobodná —
a takým ostane ten, kto jej hlasom štekne?
Pekná pochvala! Odrodilská hanba!
A taký ešte sám sa s tým pochváli,
že je tak cintľavá, panská jeho gamba:
keď reč vlastnú cudzím pokrovcom zahalí.

Nuž, nech sa vám vyplní, ostaňte pre seba!
Preto my, rodáci, mnoho nestratíme:
Sem vejačku!… Preč v peklo pleva z neba,
i v mále verní verne ostojíme.
Poď, sionská brána, ohraď naše chalupy,
tamtie kaštiele pevnými sa veria.
Príď k nám kráľovstvo!… Azdaže osud skúpy
i nám maličkým z väčšiny nameria.

Posmievajte sa, hurah! škerte ústa,
veď sú na to, by nás hanobili;
povedáte, že nám roľa pustá —
Hej, lež vy ste nám ju spustošili!
Strnisko, zri k nebu každou slamkou smele,
a rosa vylúdi nový zárod z koreňa:
naše požehnanie zablysne sa, zabelie,
jaks’ za búrou hviezdy bučne rozplamenia.

Odrodilci! Choďte, nech vás nezazrú oči
uplakaného národu skrz vás vo žiali!
Veď i tak vás cudzina otročí —
choďte, by sme vás aspoň už nemali;
choďte, režte žily, ceďte krv do urny:
my nechceme ju, červavá je, vryli
do nej sa nevernosti — pokoj nám nebúrny —
choďte, pratajte sa, keď ste sa odrodilí.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e2038" name="ftn.d56e2038">
        23
       </a>
       ]
      </sup>
      <span class="emphasis">
       <em>
        nad kavalmi
       </em>
      </span>
      — nad hrudami (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2047">
       </a>
       Študentský stav!…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Študentský stav!…
Ako tá dúha, sedembarvový.
I ja som ešte v ňom, čo kolo hláv
ovíjať zvyknul veniec brečtanový.
Hah! dobre nám, jak vo vode rybám:
hrdým krokom do školy chodíme,
a v nádejach „aut Caesar, aut nihil“
       <sup>
        [
        <a class="footnote" href="#ftn.d56e2058" name="d56e2058">
         24
        </a>
        ]
       </sup>
       svojhlave si takto zasadíme.
Čo, etika? — Hej, mravných máme síl;
čo, že krčma? — I Thales si vypil…
       <sup>
        [
        <a class="footnote" href="#ftn.d56e2064" name="d56e2064">
         25
        </a>
        ]
       </sup>
       Len tá mrcha… pedel, rád nás zmýli.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e2058" name="ftn.d56e2058">
        24
       </a>
       ]
      </sup>
      <span class="emphasis">
       <em>
        aut Caesar, aut nihil
       </em>
      </span>
      — alebo Caesar, alebo nič (lat.)
     </p>
    </div>
    <div class="footnote">
     <p>
      <sup>
       [
       <a class="para" href="#d56e2064" name="ftn.d56e2064">
        25
       </a>
       ]
      </sup>
      <span class="emphasis">
       <em>
        I Thales si vypil
       </em>
      </span>
      — t. j. starogrécky filozof Thales Milétsky
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2074">
       </a>
       Čo snije si…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Čo snije si šumná dievčina,
pekný je to sen, rajská krajina —
Ó, v tejto krajne, v tejto vtedy bývať
a na dychtiacu dievčinu sa dívať:
ako žiada prejsť do toho sveta,
ako ju mrzí, ako vôkol lieta — —
A otvoriť jej potom bránicu
a vpustiť dnu túžobnú devicu,
objať večne, tuho v radosti, ľúbosti,
a vyviesť jak svoju bránou skutočnosti!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2088">
       </a>
       Lúčka
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Lúčka zelená…
Ktože ťa pokosí?
Kosa ostrená…

Lúčka zhrabaná…
Ktože ťa porosí?
Dievka sklamaná…

Tam je hrob devin…
Kto by to bol myslel?
Z lúky — cinterín…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2102">
       </a>
       Čo pán, to pán
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Hja, pán je pán. Jemu nechýba
pohodlia, šťastia vo svete.
Neseje: žnie; pekný šat; vozík —
A ak peši: tak po kvete.
Jeho sa nelapí blato,
veď dalo by mu služstvo rán:
zmazalo by ho čiernou látkou,
zmazalo by! — Čo pán, to pán.

Nevyrovnáš sa mu, bedárstvo!
On je tučný, ty si chudé.
On predpláca sa na budúcnosť;
a s tebou, ktovie, čo bude?
On má vrecko, plné spižírne;
ty ale len svoj kus chleba.
On má všetko, a ty nemáš nič,
sťa by ti nebolo treba.

Hja, pán je pán. A ty, bedač, mlč!
Čo máš ty za právo pisnúť?
Určené je: prinútený si
od jeho lásky zavisnúť.
Nechceš? Šibenicou zavisneš:
tam je priestor tvojím rohom.
Prečo nevieš ctive ustúpiť,
hľa, týmto pozemským bohom?

Hja, pán!… Strunistý sa prechádza
po šumnej svojej záhrade,
čo nemá konca — nekonečná!
Obzory sú jej k ohrade.
Tam skvostné gule blýskajú
v tisíc pableskoch slnca naň:
poteší sa a ďalej kráča
pieskoprťou… Čo pán, to pán!

Príde sluha úžasom hrozným,
pred pánom sa dol’ ukloní.
Čože priniesol? Nuž novinky,
ako to v tom svete zvoní?
To ver’ má vedieť jeho česť,
aké právo a aká daň?
On to vyčíta do písmenky,
i vyplní… Čo pán, to pán!

A sluha ujde, keď sa vystrel
z kŕča svojho poníženia;
hja, musí byť — čo by pán riekol
bez takéhoto poctenia?
Klobúk na zem, hlavu za ním!
To je zákon. Každý sa klaň.
Nevyplníš? Na tebe splnia
dľa rozkazu… Čo pán, to pán.

Ulica vidí štyri koňská
s vozíkom jasným utekať — —
Predtým to tak — včuľ chudé panstvo!
Psi si začnú na ňom štekať.
Pohodlie sladké roztrepnul „plať!“
jak o skalu vodový džbán…
Zareval bubon — kto viac? — pustne
nazlomkrk… Hja, čo pán, to pán.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2116">
       </a>
       Koho ja milujem
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Koho ja milujem,
milujem ho iste;
pošepnul bych vám, lež
povedali by ste.
Milujem ja dievča,
šestnásť rokov kvieťa,
na ktorô tých šestnásť
rokov slncia svieťa.

A kto mňa miluje,
len to dievča je to;
svet ma nenávidí,
ale čože preto?
Z jeho nenáviste
ja sa len zasmejem:
dievča si objímem,
a tak ho vysmejem.

Pevne si ja stojím
pri dievčinom boku,
od úst roztomilých
zaletím jej k oku.
Som pri nej? — Mňa vaše
zúry nevyvalia —
Sťa bych stál na moste,
pod ním vlny valia.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2130">
       </a>
       Trávnice
      </h2>
     </div>
    </div>
    <div>
    </div>
   </div>
   <p>
   </p>
   <p>
    <span class="emphasis">
     <em>
      (Zlomok)
     </em>
    </span>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Slováci!… Ak sa, nuž, okúňate
za svoj život, ktorým ste aj sami
medzi národy započítaní;
ak sa za život svoj okúňate
dľa predsudkov vašich nepriateľov,
sami na seba hanbu váľate;
ak sa vám všetko pri vás nevidí:
strmý váš zrost a orličia sila
do boja mrakov, a modré oko,
plavý vlas, a ostatné okrasy;
ak preklínate slovenské hory:
šumnú bučinu, javor, jedlicu,
z ktorých vám tu kolísku spravili;
ak preklínate jazyk, ktorý vás
poprvé učil slovenským slovám;
ak vám je i reč vaša zhnusená,
ako to súdi nepriateľský otrok,
ktorému o nič inšie nestojí,
len keby vedel zakopať Slováka
a na hrob mu pomník skôr vystaviť,
na ktorom znie: „Tu leží mršina,
čo sa kedysi k žitiu driapala,
ale zadreli sa jej v tom pazúre…“
Oh! nekrivda… utŕhačstvo!… Ale —
Ak sa teda sami seba hanbíte,
sami seba v posmech obraciate:
máte vy čosi, čo je nemožného,
by vás neprejalo, by vás nemohlo
k hrdosti vyšinúť; máte vy čos’
čím nepohrdnete pri vašej hanbe,
čomu úsmevu dodáte milého —
A to sú vaše spevy: „Trávnice“.
Tam nájdete vy, čo prejme Slováka;
tam je zrkadlo jeho prostoty,
ale prírody krásnej, nevýslovnej,
tam máte stroj vnútornostný Slováka,
struny živé, smutné i veselé:
Slovák sa v slzách, smútku veselí!!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2149">
       </a>
       Nešťastníci
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Na moj pravdu, uverte mi,
že je to nielen u nás tak, na zemi:
i nad zemou je tak v najbližšej hviezde
a vyššej ešte… v tom najhorúcejšom hniezde,
v strede žíl celého sveta
i tam je tak,
ako tu;
i tam máš nejednu psotu,
vycivenosť a nahotu;
i tam cnosť za dvermi narieka,
krivda na pravdu dotiera;
i tam zúfa stála viera;
i tam krv vražedlníctva strieka…
Niet nikde rozdielu!
Neúfajte, nešťastníci,
že tam budete na pravici —
Zlého otca výrok máte vy v podielu!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2163">
       </a>
       Pomníky
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pomníky zdvihli tyranom,
a vyryli rylami,
a vybili hviezdami
sloky ich skutkov — šumní otroci!
Hore sa vzpínajú
pomníky skvostným tyranom
vystavené — až k budúcnosti kraju…
Lež výšava tá je nič:
čo vyťal krvavý bič
zlých tyranov,
a vyhnal ranou
z duše k ústam, a z úst von
ubitého, boľavého ľudu
po smrti tyranov vydýchnutý ston:
kliatby obrovskú hrudu.
Sám ľud pomníky vystavil tyranom,
vyryl ich zubami,
a vybil slzami…
To sú pomníky tyranom — zaslúžené!
Pyramídy z kliatby,
čo prerážajú božie sklepenie.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2177">
       </a>
       Jazyk za zuby!
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Jazyk za zuby!… často kričí súd,
a začne česťou pustošiť;
roztrhá ju, podriape — tak, že
žiadnej ihly niet ju zošiť.
A tam nemá kto odvetiť huby:
Ó, vy máte na jazyku zuby!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2191">
       </a>
       Boj
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nenávisť s láskou bojuje.
Nenávisť s hrozbou, spurnými slovami;
láska s prosbou, so slzami.
A keď už dlho brojili,
hrozili a prosili:
klesnú ich sily,
umrú… A svet ich vloží do jednej mohyly.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2205">
       </a>
       Matica, Matica!…
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e2212" name="d56e2212">
      26
     </a>
     ]
    </sup>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Matica, Matica!…
Ako kráľovská včeliec včelica,
daromné tvoje namáhanie:
pustne, spustne drahé jmanie.
Čo tisíc pracovných nazbiera
z bylín a stromstva zakvitnutých prútov:
ako by to neminuli
tri tisíce trúdov?
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e2212" name="ftn.d56e2212">
        26
       </a>
       ]
      </sup>
      <span class="emphasis">
       <em>
        Matica, Matica
       </em>
      </span>
      — tento epigram sa nesie v duchu tých kritík,
          ktoré koncom 60-tych a zač. 70-tych rokov boli Matici adresované najmä z politického
          tábora Novej školy a ktoré Matici vyčítali, že „v terajšej svojej podobe je nie žiadnym
          vzdelavateľným ústavom ľudu slovenského, bo skutočne pre ľud tento nič nerobí“ (Slovenské
          noviny IV, 1871, č. 72)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2227">
       </a>
       Pravde odcloňte…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pravde odcloňte: nech sama vystúpi
a zrie na kaštiele tak, jak na chalupy.
Nepovedajte, že zastávate
pravdu sväte;
hej, zastávate ju — jej zastávate:
aby nemohla všade bohate
rozsievať blesky.
Odcloňte jej, a otvorte stezky…
Zastávajúci chrbát ona nechce;
má silu svoju, tak pusťte ju, kde chce!
Človečenstva znejú zákony:
pravda nepotrebuje záclony.
Nie je ona divadla herkyňa,
lež každodenná bohatierkyňa.
Ustúpte jej!!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2242">
       </a>
       Jarmo je…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Jarmo je pre šiju vola!…
A či s tým preukázať chcete:
že na tomto stupni v svete
vzdelanosť ešte nebola?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2256">
       </a>
       Hlboká noc!…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Hlboká noc!
Ktože ju premeria?
Premeria ju hviezda,
čo dochodí k môjmu oku;
premeria ju moje oko,
čo dochodí k tamtej hviezde…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2270">
       </a>
       Orava, sestra…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Orava, sestra s bratom Váhom!
Keď bežíte do Dunaja,
na ňadrá toho šedivého otca:
spýtajte sa ho už raz, on pamätá,
či sme už aj my boli dakdy kniežatá,
pod ich berlou stála zem tá Slávov svätá?
A či sme len nájomníkmi boli
na svojej vlastnej roli;
či kuchármi pre cudzích úst stoly;
či miláčkovia cudzej vôli;
či podlé štence lízať vrahov nohy!?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2284">
       </a>
       Dobre
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Dobre, že nemá človek krídla:
mnohý nenásytný zemožráč
začal by neba krajiny dobýjať…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2298">
       </a>
       Pozrite na ľud…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pozrite na ľud, ako sa potí!
A pri všetkom tom vždycky len psotí;
to je ťarcha neslýchaná:
potiť sa, psotiť do večera — od rána.
Čujete, vy veľkomožní!
Buďte už raz tiež osožní,
pomôžte ľudu! — Keď sa už potí,
nech aspoň nepsotí.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2312">
       </a>
       Keď modrooká…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Keď modrooká dievčina
k zemi oči nakloní,
oj, nie je v tom žiadna vina.
To sú prírodné zákony.
Či i modré nebe dol’ nehľadí
k zemi? A tak ju zo všetkých strán
svojimi očami,
slncom, mesiacom, hviezdami
neohradí?
      </span>
     </p>
    </div>
   </p>
   <p>
   </p>
   <p>
    #K#Neusmievaj…#K#
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Neusmievaj sa už toľko,
ja to ver’ nevystojím!
Rád ja vidím úsmev panny,
v ktorom nieto žiadnej hany —
ale tvojho sa bojím.

Taký trpký je to úsmev,
samá čistá v ňom horič;
tak ukrutný: kde len vzlietne,
všade šibne, všade pretne —
Či to na mňa tento bič?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2337">
       </a>
       V múdrych…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       V múdrych tvojich očiach
slncových
zhorí mudrc starých kníh;
v havraních
ti vrkočoch,
v tejto čiernej, zúrnej noci
pre skúmateľov niet pomoci:
vyhasne tam pochodňa,
k žriedlu sa schýli hajovec —
a v ústach tvojich, keď zbožnosť rodia,
utopí sa bohoslovec.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2351">
       </a>
       Nenankladajze zle s ľudom…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nenakladajte zle s ľudom,
s týmto veľkým, najprvším údom!
On je ruka, čo pracuje,
morí sa, kope, buduje.
Ak ste vy srdce, nedrážte mnoho!
Viete, že má ruka z ohľadu toho
velikú moc, veľké hráva role:
často hocčím, čo len má v sebe,
— môž’ ju zdržiavať peklo, nebe —
v vzteklosti srdce prekole…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2365">
       </a>
       Netešte ma!…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Netešte ma! Mňa je darmo tešiť,
kým zriem kol’ seba takto pelešiť;
kým vidím bezbožnosť víťaziť
a zahanbenej v lícach pravde oproti
jazyk diabolnícky plaziť;
kým vidím bľadotvárneho otroka,
ktorému z oka
spotvorený blesk prach zemský líže;
kým vidím zradcov pod koruny stŕčať
a otcov práv vyťahovať na kríže…
Netešte ma: kým sa takto hreší,
mňa ver’ nikdá nikto neuteší!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2379">
       </a>
       Snem 1869
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e2386" name="d56e2386">
      27
     </a>
     ]
    </sup>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nejeden um pamätať ťa bude,
lež um zdravý len; hlúpej oblude
nepadne v oči žiadna premena…
neľútostivá, hrozná, bez mena.
Osiralý ľud dožil sa teba
a tým sprostil ostatného neba.
Bude, bude na teba pamätať
nejedna lkajúca mať,
oslávený sneme,
žes’ jej zaťažil na starosť — bremä.
Budú pamätať orly vojny,
keď musia nechať stan sladký, pokojný,
a brať sa v bitvy — za koho?
Čo teba, junač, do toho!?…
Bude pamätať, bude na teba,
že ťa mu ani spomnieť netreba,
náš — tebou na smrť odsúdený národ;
lež tá pamiatka, oblak divoký,
vyleje kliatby plamenné toky
na teba, sneme, koľko ráz len vznikne:
nech taká pravda zhnije v jazyku
jej milovníkov ešte v podniku;
nech také právo — hanba ti, sneme! —
Vymazať tvojich diablov zo zeme!
Zákonodarstvo šumné!… Ha ha ha!
Ni spať, ni bdieť nemôžme od blaha.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e2386" name="ftn.d56e2386">
        27
       </a>
       ]
      </sup>
      <span class="emphasis">
       <em>
        Snem 1869
       </em>
      </span>
      — báseň je zrejme ohlasom na uhorský národnostný zákon,
          schválený snemom koncom r. 1868, a potom ohlasom i na neúspech slovenských kandidátov pri
          voľbách do snemu začiatkom roku 1869 (snem sa zišiel prvý raz 24. apríla), pri ktorých z
          19 slovenských kandidátov boli zvolení len dvaja
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2401">
       </a>
       Šialenec
      </h2>
     </div>
    </div>
    <div>
    </div>
   </div>
   <p>
   </p>
   <p>
    <span class="emphasis">
     <em>
      (Dľa Petőfiho)
     </em>
    </span>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       — — — — Čo ma búrite?
Pakujte sa odtiaľto!
Vo veľkej práci som. Sa náhlim.
Bič krútim, plamenný bič zo slnca lúčov;
vyšľahám tento svet!
Horekovať budú, a ja sa rehotať,
jak sa rehlili oni, keď som ja bedákal…
Chachacha!
Bo takýto je, hľa, život. Bedujeme a rehotíme sa.
Ale smrť zavolá, že: pst!
Aj ja som už raz bol umrel,
do vody mi tí otrovy naliali,
čo víno moje vypili.
A čo neurobili moji vražedlníci,
by zločin svoj zahalili?
Keď som na doske vystretý ležal,
na mňa sa uklonivší slzili.
Rád bych bol hore vyskočil,
bych poodhrýzal im nosy!
Lež neodhryznem predsa — myslím sebe —
nech majú nosy, a nech voňajú,
keď hniť budem, a — zadrhnú sa.
Chachacha!
A kde ti ma pochovali? V Afrike.
Lež k šťastiu mi bolo,
bo jedna hyena z hrobu ma vyhriebla.
Toto zviera mi bolo jediným dobrodincom,
lež i to som ja oklamal.
Ono mi stehno chcelo zjesť,
a ja som mu vrhnul srdce,
čo tak horké bolo,
že zdochlo, chúďa, od neho.
Chachacha!
Ale darme; len tak pochodieva,
kto s človekom má útrpnosť. Čo je človek?
Že — vraj — koreň kvetu,
čo kvitne hore v nebesiach.
Ale to nenie pravda.
Kvet je človek, ktorého koreň
doľ sa rozkladá v pekle.
Jeden mudrc učil ma tomuto,
čo dosť blázon bol, bo umrel hladom.
Prečo nekradnul? Nezbíjal prečo?
Chachacha!
Ale čo sa sťa blázon rehocem?
Ó, veď bych radšej nariekať mohol,
oplakávať, že tak zlostný je svet.
I boh plače okom oblakovým
začasta nad tým, že ho sformoval.
Lež čo i nebies slza osoží?
Na zem spŕchne, na zem tú randavú,
kde ju ľudia pošliapu nohami,
a čo sa z nej stane —
zo slzy nebeskej?… Nuž — blato.
Chachacha!
Ó, nebe, nebe! Ty starý vyslúžilý vojín,
Zásluhopeniaz na prsiach ti slnce,
a oblek tvoj roztrhaný je chmára.
Hm, takto pustia vojína starého —
jeden zásluhopeniaz a roztrhaný oblek…
Chachacha!
A viete-li, čo to znamená v ľudskom jazyku,
keď prepelička vraví: podspodok.
To znamená to, že vyhýbaj ženskej,
bo ženská k sebe ťaháva mužov,
sťa more rieky.
Prečo? By ich pohltiť mohla.
Pekné zviera je zviera ženské,
pekné, lež nebezpečné:
v zlatom pohári otrava.
Ja som ťa pil, oh, lásko, lásko!
Jedna kvapôčka sladšia je z teba,
jak jedno more na med obrátené;
lež jedna kvapka z teba je vraždivejšia,
jak jedno more na jed obrátené.
Videli ste už more,
keď víchor orie po ňom
a rozsieva doň smrti semenec?
Videli ste víchor,
tohto brnavého sedliaka
s hromostykom v ruke?
Chachacha!
Keď dozrelo ovocie, odpadne zo stromu.
Zrelé ovocie si, zem, musíš odpadnúť.
Ešte pohoviem do zajtrajška,
lež nebude-li ešte ani zajtra svetosúd,
prekopem sa až do stredu zeme,
pušného prachu vnesiem dnu
a svet ten
do povetria vybúšim…
Chachacha!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2421">
       </a>
       Pohár…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pohár plnený vínom iskrenným —
Ach, azda sa už raz tiež premením:
sem mi ho k ústam, sem plný!
Do mňa jeho hybké vlny,
do mňa jeho bystrý prúd —
Ha! jak zbĺkla moja hruď!
Sem sa, ktorí ste ma obrazili,
aby sme sa bratsky pomerili.
Sem, dievčatko, do môjho náručia,
nech ťa tie ramená na večnosť obručia.
Sem, zem, nebe, slasti, rozmar, radosť!
Všetko objať mám rúk dneska nadosť.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2435">
       </a>
       Utešená noc!
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Utešená noc!
Hviezdoskalami mliečna cesta hor’
vykladaná — ňou žiaden nesmie tvor
krem krídlatého umu básnika.
Všade tichosť sviatočná, veliká.
Len čo od Tatier vetrík zašumí,
v ucho mi zuniac milostné dumy;
a list sa pohne stínových stromov
hrkotom suchým, hja, pôjde domov.
Utešená noc!
Všetko spí vôkol, všetko hrúzne spí,
len ja nemám na očiach, v duši sny.
Či ma dač’ mrzí? Horký, nemrzí,
okom mi kolia boľavé slzy;
srdce rozryté — národe milý!
Pre teba bdiem v nočné ja hodiny.
Hvezdárom som ti — hľadím neustále,
či tvoje hviezdy povychodili;
hľadím, pozerám v šíre sveta diale,
lež nejavia nikde, nikde sa mi:
tak teda niet milosti nad nami,
umrieť hneď, hah! jak sme sa zrodili.
Utešená noc!
Všetkých svetlá vyviedla si z neba,
lež naše nie, či nám ich netreba?
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2449">
       </a>
       Keď už nebude…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Keď už nebude ľudstva na svete,
keď čas prísny, čo stvoril, rozmetie;
šerou nocou, kde hviezda nezasvieti,
len jeden stvor, čierna smrť, poletí,
chvejúc na krídlach ponad hroby sa,
ktorými ni jedna zel
       <sup>
        [
        <a class="footnote" href="#ftn.d56e2460" name="d56e2460">
         28
        </a>
        ]
       </sup>
       nezazelení sa:
bude to svet bez hluku, bez stvory…
A či ten boh láskou zas zahorí
nový postaviť? Či by si to prial,
keď sa nad tamtým toľko naplakal?!
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e2460" name="ftn.d56e2460">
        28
       </a>
       ]
      </sup>
      <span class="emphasis">
       <em>
        zel
       </em>
      </span>
      — zelie, zelina (Kál.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2469">
       </a>
       Naša dejina…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Naša dejina smútkom stínená,
naša dejina krvou barvená —
Nič to! Ale predsa — zhyňte, strany
kroník! — bola kedys’ oslávená.
Nepovedám, že len oslávená…
Oj, sami sme hltaví havrani
boli: brat brata obťal, zošklivil;
národ národu tiež sa protivil.
Hej, dúbravisté slávske brežiny,
vy ste videli krvné roviny!
Nevinné Poľsko — na um mi schodí —
jak mrie v ňom syn, jaknáhles’ narodí!
Ako brinčia obrovské reťazi,
okrútené na národu väzy;
ako plače úbohá rekyňa,
keď deje dietkam poslušným spomína:
Bol Kościuszko;
       <sup>
        [
        <a class="footnote" href="#ftn.d56e2480" name="d56e2480">
         29
        </a>
        ]
       </sup>
       viac nevíťazí,
nepresekne meč jeho reťazi.
Hah! Ostrolenka,
       <sup>
        [
        <a class="footnote" href="#ftn.d56e2486" name="d56e2486">
         30
        </a>
        ]
       </sup>
       už ťa len spomniem,
ty od krvi zamočarená zem!…
A to bratia, bratia sa tak ťali:
slabší… lepší v boji popadali.
A to bratia!… Hej, naša dejina,
smútkom stínená, krvou barvená!
Mohyly husté bez sochy, mena —
Načo sochy? — Veď ich nik nezapomína.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e2480" name="ftn.d56e2480">
        29
       </a>
       ]
      </sup>
      <span class="emphasis">
       <em>
        Kościuszko
       </em>
      </span>
      — známy vodca nezdareného poľského povstania z r. 1794, likvidovaného ruským vojskom
     </p>
    </div>
    <div class="footnote">
     <p>
      <sup>
       [
       <a class="para" href="#d56e2486" name="ftn.d56e2486">
        30
       </a>
       ]
      </sup>
      <span class="emphasis">
       <em>
        Ostrolenka… ty od krvi zamočarená zem
       </em>
      </span>
      — pri Ostrolenke (mesto vo Varšavskom vojvodstve) bolo 26. mája 1831 porazené poľské povstalecké vojsko ruským generálom gr. Dibičom
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2495">
       </a>
       Na nebi…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Na nebi je smútok tmavý,
v našich tvárach rumeň hravý.
V očiach chmár tých rosa zmŕza,
v našich pláva lesklá slza…

Ale my ver’ neplačeme,
že sa asnáď rozídeme.
A čo sa hneď rozídeme,
onedlho sa stretneme.

Prvej jak ten mrak sa stratí,
prvej jak sa jar navráti
a ovenčí ker, strom, roľu,
prvej sme my zase spolu.

Keď sa vráti lastovička,
dávnos’ pri mne už, dievčička,
a keď bocian prilietne sem,
dávno ťa ja už milujem.

Nermúťte nás, trúchle doby,
otvárajúc svetu hroby!
My čo sa aj rozídeme,
onedlho sa stretneme.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2509">
       </a>
       Zavádza ma…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Zavádza ma, pokúša cudzina:
by sa mi z umu vymkla rodina.
Bych nechal bolieť obrovské rany,
nimi je národ Tatry nadaný.
Bych sa oddal svetu, čo víťazov
ovíjať zvyknul zlatou reťazou,
kde najmenšia váži sa zásluha,
ni rastliny v severe od juha;
by sa takto onakno odhodil,
čalúnmi cudzích izieb prechodil:
no, obsluhoval barbarské stoly,
bárs som na ich nevyriastol roli,
nech srdce moje pre ich ústa vrie,
bárs mám rod vlastný, ktorý hladom mrie!…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2523">
       </a>
       Pravdaže…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Pravdaže si roztomilá,
ani šumná jarná chvíľa;
ani slnce s mladou zemou,
priatelí sa krása s tebou.

Čože je mne ale z teba,
či si z pekla, a či z neba!
Odporuješ. Dosť!… Bárskto si,
blázon, kto sa tebe prosí!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2537">
       </a>
       Nezacloňajte…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Nezacloňajte mi, tmaví paromovia!
Ja chcem na slnci pravdu uvidieť,
rozoznať, čo ste vy, širokí, zastali,
a smieť, čo ste mocne zakázali;
v pokoj uviesť, čomu ste boj odkázali,
a proti tomu bojovať, čo ste v pokoj ukolísali…
Odcloňte mi!… Svieť, slnce, národu!
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2551">
       </a>
       Ako pohrdne…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ako pohrdne boháč chudobou,
a akos’ chuďas okúňa boháča!
Premeň, osude, tie dva zástoje,
neprave si ich predtým rozdelil!
Pohrdni, chuďas, úbohým boháčom!
Styď sa, boháču, biedcu bohatého!
Rozumej: s čím sa honosíš, boháču?
Bohatstvo tvoje mal onen chuďas,
sily jeho robili pre teba.
Rozumej: prečos’ okúňaš, chudáku?
Hanbu tvoju nosí onen boháč,
čo ťa vyslopal do kvapky z majetku.
Ó, neprávosť neobmedzitedeľná!…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2565">
       </a>
       Uviedlas’…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Uviedlas’ ma v pokušenie.
Preťažké to položenie:
plameň vo mne bujný vzniká
a trasiem sa sťa osika.

Nemám sna a nemám miesta,
necieľna mi každá cesta.
Bodajže ho uronilo,
nevoľné to motovilo!

Zaberiem sa; zas sa vrátim,
a zas späť sa len obrátim…
Hrozná, strašná náruživosť!
Neviem jej dať nijak výhosť.

Vír to hrajú vo mne city,
čo aj mňa v ich čardáš schytí.
Uviedlas’ ma v pokušenie,
ale z neho vyviesť nevieš.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2579">
       </a>
       Sokrates
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Podali pohár Sokratesovi.
Vínom plnený, aby sa občerstvil,
lebo zachrípnul v svojom úrade?
Ach, nie! Jemu podali blenový,
aby umrel a nebol k závade.
Trpel, lebo bol mudrc. Vieme,
že v škole trpenia vied sa dožijeme.
Proti nemu dva obrovia brojili;
dve potvory;
dva zubatí blíženci:
osud a Xantipa.
Podali pohár Sokratesovi.
Prijal ho s úchvatom;
do kapky vycedil;
pozhovel… a… klesnul.
Jeho nepriatelia v radosti plakali:
pozdvihli hlavy prázdne, aby sa vypäli,
keď videli, že leží ten s plnou hlavou,
ktorho pravdy dol’ ich podrážali.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2594">
       </a>
       Usmievas’ slnce…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Usmievas’ slnce v tvár bľadej zeme,
oblečenej v mladušský biely závoj
v sklepe bohatej zimy kúpený…
Usmievas’ slnce, sťaby mladý zať
zarmútenej mladuche do očí.
A takto idú: pod perečkom slnce
zo samých briliantov, blýskajúcich
na všetky strany, lenže studene;
a bokom neho kráča mladucha —
za ňou podlaha dlhá, prenesmierna.
Kdeže idú? Hľadajú hospodu,
či prv ku sňatku svätý prah oltára?
Ktože ich vie! Lež predsa niečo ich
preč v diaľku vábi…
Počkajme len: stanú na východe;
pod kolená si vložia mäkký oblak
a zviažu zväzok, aký nezaviazal
nikdá kňaz zemský. A keď je po zväzku,
žiarlivá zem usmejes’ odrazu;
odkryje závoj očiam slncovým;
do čepca hlavu ružočerveného
uloží hlavu a zatiahne dúhou.
Začne nato všemíra muzika
veselú pieseň: vtáctvo predok vedie,
za ním stŕkavý šum sa náhli hôr,
a naposled terigás’ hluk mora.
Veselie v nebi, veselie v zemi.
Od uhla k uhlu radosť neustála
mihá sladkosťou, plniac kalichy
v rukách rozmarom trasúcich sa hosťov.
A to tak ide tisíc chvíľami —
zem so slncom v horúcom objeme,
v láske a bozkoch, odznením ktorých
tisíc milených kvietkov s’ urodí —
I príde sviatok ten, ha! veď vidíme
zaliečajúci mladušký sa pár
jeden k druhému stydlive sa blížiť…
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2608">
       </a>
       Na smrť Moysesa
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e2615" name="d56e2615">
      31
     </a>
     ]
    </sup>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Tak po ňom už, vy hromové strely!
Národ ten zmárniť srd váš sa okúňa?
Vy ukrutné, už ste zapomneli,
že v ňom ste mali slávneho Perúna!
Zbite ten rod, stroskotajte k ostatku…
Osiralý žobrotil by tuná:
môže aj ten ta bezpečne, kde padla
jeho mocnárskej hlavy koruna.

Umrel veliký muž. Ako? Že veľký?
Neposmievaj sa, že tebe nebol;
veď pravda je: byľná jedľa je menšia
na Tatry tróne, jak vŕba tu dol’;
ale bol veľký… rakev jeho ťažkú,
viď, národ jeden ledva vládze niesť
a jako muža velikého k miestu
hrobnému niesť, či dač ťažšieho jest?

Zvoní bystrický zvon stocentový:
necitným srdcom horký cit rozvieva,
zamumle dumne, sťaby ranený lev,
a zas narieka, kvíľbu v hlas ulieva.
Ach, má príčinu: umrel veliký muž!
Slovensko ľúbe, malos’ niekdy slasť
bohatú v ňom; stratilos’ ho: tým väčší
bolestí úrok musíš za ňu klásť.

Obľadnul Mojžiš: a ten jeho národ?
Nevie sa hnúť, sťaby skamenelý;
zašiel sa snáď, abo sily životné
tým sekom jedným v ňom tiež vymreli?
bez seba je, vidno zmätenosť hroznú
z útroby tvárou ťahov trhaných:
mienil bys’, že je hotový do rakvy,
keby nie tie dva toky sĺz na nich.

Plačeme ako dietky malé, útle,
nad stratou otca; lež aj známe pád,
stratu tú veľkú lepšie, dôkladnejšie,
jak tá kol’ márov žalostiaca mlaď.
My plačeme mužskými slzami,
čo zriedka vída svet ten viditeľný:
hej, jestli mužské slzy začnú tiecť,
musí byť bôľ — nevypovedateľný.

Nuž, berte už tú veľkú mŕtvolu,
aspoň len očí umenší sa tíž;
kríž nosila, kým žila, za svoj národ,
zaň jej pokoja nechže dá tiež kríž.
Pod krížom ľahko usne kríženík,
pod krížom, čo mu v plecia vstrčili…
Lež ho aj nosil verne; s ním žehnával,
keď sa nad Tatrou hromy krížili.

Hrone! Hrone! Ak si kedy stonal,
stonajže teraz — bo nemáš lekára:
čo v dušu svoju tiahal tvoj šumot,
toho teraz — hah — čierna zem zatvára…
Ešte vidno osudný vrcheň rakvy —
jak von podlietlo to jej zastieradlo,
jako by chcelo rakev uchytiť
a rodu späť dať, čo do nej zapadlo.

Ale darmo, či krídlo tam vyvládze,
kde v rumy klesla celá sústava?
Nač’ ruka, noha a celý peň ľudský,
keď z neho sfŕkla hlava — oslava?
On neožije, bárs vzkriesil tisícich
iskrenným duchom vrúcej útroby;
a čo ho všetcia hneď tu opustíme,
ta on musí, kde ho zovú hroby.

A tá Matica, čože teraz zmýšľa?
       <sup>
        [
        <a class="footnote" href="#ftn.d56e2627" name="d56e2627">
         32
        </a>
        ]
       </sup>
       Asi: či sa má za vladárom pobrať
ako kráľovna verná, a či diaľ
pre padlosť vdovskú života si žobrať?
Nevie, nezná. Pomôž jej v pochybnosti,
duchu mŕtveho! — Jaks’ predtým tu bol,
zaujmi teraz a zaujmi večne
záležitostí našich radný stôl.

Zavzdychne národ, keď mu na um zíde
v nevrlostiach jeho osiralosť,
a polovicu väčšiu robotných dní
odníme mu nekonečná žalosť…
Lež treba nádej, viera treba mu.
Duchu mŕtveho, učiň, aby viera
zakorenila, viera v národe.
Na ňu sa stavba životná opiera.

Umrel nám Moyses a nechal nás v púšti.
Či v púšti len? — V zemi zasľúbenosti,
ktorú ale nesmel okúsiť sám,
a preto zložil v obeť telo, kosti.
Ale duch tu je; ako večná lampa
horieť bude v chráme každej hrudi
a bdieť nad nami zrakom neustálym,
i keď nás uspí, aj keď zobudí.
      </span>
     </p>
    </div>
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e2615" name="ftn.d56e2615">
        31
       </a>
       ]
      </sup>
      <span class="emphasis">
       <em>
        Na smrť Moysesa
       </em>
      </span>
      — Štefan Moyses zomrel 5. júla 1869
     </p>
    </div>
    <div class="footnote">
     <p>
      <sup>
       [
       <a class="para" href="#d56e2627" name="ftn.d56e2627">
        32
       </a>
       ]
      </sup>
      <span class="emphasis">
       <em>
        A tá Matica, čože teraz zmýšľa
       </em>
      </span>
      — Moyses bol prvým predsedom Matice slovenskej
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2636">
       </a>
       Každý, kto má srdce, musí milovať
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ja nemilujem… veď niet, veď niet,
  kto by sa za mňa zaujal,
  kto by mi hruď, hoj, stužkou ramien
  a srdce láskou obviazal.

Banoval bych, ale že viem iste to,
že i mojej túžbe svitne raz leto,
zabudnem ja v tej poteche banovať:
každý, kto má srdce, musí milovať.

  Tak štebotavá lastovička
  za rána mi nad oblokom;
  na prírody ňadrá von vábi
  ducha v letu, srdce skokom…

Počúvnem ju, nechám posteľ samú spať,
z ktorej som si nežiadal už viacej vstať;
a aj tam von čujem za mnou to volať:
každý, kto má srdce, musí milovať.

  Poľom idem, alebo lúkou —
  Všade mladušká družina
  kolembá sa myšlienkou lásky
  a deje ľúbe spomína:

Skloním sa k nim a nemôžem od nich preč,
bo rozumiem ten ich šumot, tú ich reč,
že načo je v živote tom banovať?
Každý, kto má srdce, musí milovať.

  Ku potoku vedie ma cesta,
  a či chodníčok zelený:
  ako hrčí ten potok — slnca
  bleskom nachytre zlátený…

Sadnem na breh, a potôčik uteká,
ani radosť ťahmi tvári človeka,
beží — vraj — na ňadrá rieky sa schovať:
každý, kto má srdce, musí milovať.

  Nebanuj teda, smutná vŕba,
  nač sa opúšťaš? Hore sa!
  Vyviaž vetvy; k nebu sa týč raz;
  neváľaj v smútku vždycky sa…

Bľadá socha, vŕšťok hrobný zanechaj,
veselšie si miesto niekde vyhľadaj;
lež bezsrdcné — darmo, musia banovať:
len ten, kto má srdce, môže milovať.

  Slnce, slnce, ty sa usmievaš:
  či to rozumie naša zem?
  Nemožno mi uhádnuť, lenže
  aj ona steplie, toľko viem.

Ale tobôž neživotné zdáte sa,
bárs točíte peknej lásky kolesá.
Ach, viem si ja, viem si ja už zachovať:
každý, kto má srdce, musí milovať.

  Večer príde, a ja odídem
  z verejných žitia výjavov,
  a čo som videl, čo počúval,
  vedno mi usne pod hlavou.

V hviezdnej noci slávičok ma zobudí,
dobre zrobil — sen človeka ošudí…
Skutočnosť vie najvernejšie maľovať:
každý, kto má srdce, musí milovať.

  Dnu mi zasvieti mladý mesiac —
  Tie jeho lúče sťa struny,
  z nich pod duchov prstami nočných
  šepkom pieseň lásky zuní.

Utíšim sa — a tá pieseň čarovná
vo mne všetky protivnosti vyrovná,
sťa by chcela útrobu mi pochovať:
každý, kto má srdce, musí milovať.
      </span>
     </p>
    </div>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2650">
       </a>
       V dyme fajočky…
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       V dyme fajočky mnohá zmizne strasť
ako v oblakoch vták sa zatratí;
a mnohá čo ma obísť chcela slasť,
sa pekne-šumne ku mne privráti.

Dávne radosti bežia v ústrety
mojemu srdcu — Kdeže bývali
dosiaľ, že som ich nikde nenašiel?
Žalosti z krajny tej ich vyhnali.

V trúchlom vyhnanstve bol som aj ja sám
zakliaty zlostne k večnej trampote,
kde som dlhú smrť choval v útrobe,
ni nesnívajúc o jej živote.

Dym ten fajočky sťa nad rumom hmla.
Ale aj rumy časom ožijú:
predtým boli skalou, a teraz z nich
doby jarostné vencov navijú.

V dyme fajočky mojich očí zrak
ako v oblakoch vták sa zatratí.
Nech sa zatratí! Sladké zablúdenie,
jaké žiadna pravosť neoplatí.

V dyme fajočky zamyslím sa ja
a zamyslenie to presiahne svet
akoby vencom, vencom, v ktorom každá
myšlienka sluje jeden svieži kvet.

A veniec tenže stúži sa znovu,
v maličkú obruž sám pretvorí sa,
v taký len krúžik, ako na hlavu
dievčaťa môjho ľahko vmiesti sa.
      </span>
     </p>
    </div>
   </p>
   <p>
   </p>
  </div>
  <div>
   <div class="titlepage">
    <div>
     <div>
      <h2 class="title">
       <a name="d56e2664">
       </a>
       Hnevám sa ja
      </h2>
     </div>
    </div>
    <div>
    </div>
   </div>
   <p>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Hnevám sa ja a aj žialim;
lež tiež kohosi dopálim,
takže bude aj nariekať,
keď započnem naňho sekať.

Hnevám sa ja, strašne hnevám,
i slzy horké rozlievam,
sťa oblak v Tatry povlače
zahrmí a aj zaplače.

Sem to víno! krčmár starý,
nech sa hnev môj s ním oparí.
Omdlie vo mne náruživosť
i maznavá žalostivosť!

Nebol bych ja v tejto vôli,
ale keď ma dnuká bolí.
V jadre mojich vnútorností
nepodar sa kýsi hostí.

Miloval som, nemilujem,
ani viacej už nebudem.
Miloval som, to ma bolí,
preto som ja tak v nevôli.

Mal som dievča, sklamalo ma,
sklamalo pred dnima dvoma:
bránicu zareťazilo,
vohľady mi prekazilo.

Spí už ono, nechže sníva,
i za mňa nech odpočíva,
hej, moje sny maľované
nedohoní žiadno spanie.

Krčmáru, ty vína prines,
najpotrebnejšie je mi dnes!
Ktože ho vie, zajtraším dňom
kde sa stretnem so životom.
      </span>
     </p>
    </div>
   </p>
   <p>
   </p>
  </div>
 </body>
</html>
