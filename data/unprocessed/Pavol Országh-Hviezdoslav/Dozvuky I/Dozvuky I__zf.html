<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505035">
       </a>
       Hí!… aký nepríjemný zun!
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Hí!… aký nepríjemný zun!
     <br/>
     — Ach, verím: pranič zvuky nestoja,
     <br/>
     čo z rozprskaných vyšli strún,
     <br/>
     z popukaného hudby nástroja…
     <br/>
     Môj Bože! kde mi zápal mladý,
     <br/>
     kde sladký akord raných pocitov,
     <br/>
     keď vo veršov sa ulievali sady,
     <br/>
     vrúc, kypiac silou muštu valitou!?
     <br/>
     — Nuž, vidíš! nie viac tvoja vec:
     <br/>
     bŕsť prsty v strunách — bez predošlej vlády;
     <br/>
     zo všetkých ohňov — popol nakoniec;
     <br/>
     radosti všetky schudnú — na osti;
     <br/>
     no a tiež zretedeľné preds’:
     <br/>
     mušt odvaril, kde po každom je hrozne…
     <br/>
     I uži radšej mojej rady:
     <br/>
     skloň šiju v jarmo nutnosti,
     <br/>
     a k svätvečeru svojho pokoja
     <br/>
     zrob, že i toten škripot doznie —
     <br/>
     — Lež, človeče! mlk u nás —
     <br/>
     — Veď hej, hrozné!
     <br/>
     Sťa na bojišti — bez boja,
     <br/>
     bez smrti — v hrobke; klady, klady, klady…
     <br/>
     že žiť sa sotva sladí!
     <br/>
     — Tak zaškríp aspoň… ako ja.
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505094">
       </a>
       Kam pripäť začiatočné slovce
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Kam pripäť začiatočné
     <br/>
     slovce to, na ktoré z ôk,
     <br/>
     zo slučiek od myšlienok?
     <br/>
     že za ním snuť sa počne
     <br/>
     pásomko neskorných slôk,
     <br/>
     pramience rôznych nití
     <br/>
     dľa toho, do práce jak
     <br/>
     priadku to nevdojak schytí:
     <br/>
     povoľné, nevoľné city —
     <br/>
     ruch vášne, tiesne tlak.
     <br/>
     <br/>
     Kde nadpriasť? — Toť, mi kúdeľ
     <br/>
     duše; ach, od rána čias
     <br/>
     — nač? neviem pochopiť raz —
     <br/>
     môj neodbytný údel!
     <br/>
     šmarený, zdvihnutý zas…
     <br/>
     bo nie vždy hodváb hladký
     <br/>
     ľanu, čo z neba vzal kvet:
     <br/>
     klky aj — neresť tá priadky! —
     <br/>
     Odtiaľ tie chlpy, tie zmätky,
     <br/>
     že vláknam skladu niet?
     <br/>
     <br/>
     Kam udrieť, zdroj by hrkol,
     <br/>
     zazvoniac večernú zvesť…?
     <br/>
     Ej, hockde: — na kužli jest
     <br/>
     povesien
     <sup>
      [
      <a class="footnote" href="#ftn.id2505141" name="id2505141">
       1
      </a>
      ]
     </sup>
     po dúm vrchol;
     <br/>
     v prsiach dosť citlivých miest —
     <br/>
     Za štipkou-kvapkou prvou
     <br/>
     potečie pomyslov rad,
     <br/>
     namoklých akiste krvou,
     <br/>
     s nejednou šmúhou i mrvou,
     <br/>
     i s leskom slzy snáď…
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505141" name="ftn.id2505141">
        1
       </a>
       ]
      </sup>
      <span class="emphasis">
       <em>
        povesno
       </em>
      </span>
      — zviazaná hrsť ľanu
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505162">
       </a>
       Dosť potieklo z hrude tej
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Dosť potieklo z hrude tej
     <br/>
     tavu citov, dosť už, hej,
     <br/>
     ba i primoc, by sa zdalo;
     <br/>
     ale, hľa, zas zblbotalo — —
     <br/>
     <br/>
     Jarček sprvu, šarvanec
     <br/>
     všetečný — hja, mladosť preds’ —
     <br/>
     po lúke hrk! vaľkal vienky,
     <br/>
     s lúčmi hral sa o prstienky…
     <br/>
     <br/>
     Zvážnel zatým odrazu,
     <br/>
     z vyššieho jak rozkazu;
     <br/>
     tečie, zdá sa, pošiel ločkom:
     <br/>
     zmrklo — svitol pod oblôčkom!…
     <br/>
     <br/>
     Potom jakby z brala zas
     <br/>
     vybúšil prúd v dusný čas,
     <br/>
     zvonom v púšť zaznieva riava:
     <br/>
     poďte piť! som čerstvá, zdravá!…
     <br/>
     <br/>
     Opäť potok — vo príval
     <br/>
     zhrnúc hnev a bôľ a žiaľ,
     <br/>
     hučí, stene… brehy zvládze;
     <br/>
     chcel by strhať všetky hrádze!
     <br/>
     <br/>
     Škarpy
     <sup>
      [
      <a class="footnote" href="#ftn.id2505205" name="id2505205">
       2
      </a>
      ]
     </sup>
     rozbiť, okovy,
     <br/>
     podmyť pýchy budovy!…
     <br/>
     Márne: — penou tresky-plesky;
     <br/>
     v plač sa pustil, žalôb stesky —
     <br/>
     <br/>
     Až si zúfal — unylý
     <br/>
     šepce len sťa z mohyly;
     <br/>
     opľasol, ach — iba kal už:
     <br/>
     chmár zrkadlo leda, kaluž…
     <br/>
     <br/>
     Ale spôsob očisty:
     <br/>
     hľa, zas prameň striebristý!
     <br/>
     Odkiaľ, kde sa vzal, len Boh zná;
     <br/>
     perly stýba — či sú hrozná?
     <br/>
     <br/>
     Zurčí, spieva dolinou,
     <br/>
     jakby slnko tieklo ňou:
     <br/>
     krištáľ, v ňom sa dúha smeje;
     <br/>
     kúpeľ, úber do nádeje!…
     <br/>
     <br/>
     Tak sa prúdil od mladi
     <br/>
     z hrude cit, vždy nálady
     <br/>
     úprimnej, zhlboka, splna:
     <br/>
     klokot srdca, duše vlna — —
     <br/>
     <br/>
     Dosť potieklo, dosť už, hej,
     <br/>
     ba i primoc vlahy tej:
     <br/>
     crkne ešte, bude málo:
     <br/>
     najskôr — vposled zblbotalo.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505205" name="ftn.id2505205">
        2
       </a>
       ]
      </sup>
      <span class="emphasis">
       <em>
        škarpy
       </em>
      </span>
      — tu hať, hrádza
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505242">
       </a>
       Podhradskému
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2505253" name="id2505253">
      3
     </a>
     ]
    </sup>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Starý strom, a čo má kvetu,
     <br/>
     nesčítals’ tie tisíce —
     <br/>
     Niet mu rovne, nie tam, nie tu
     <br/>
     v kruhu rodnej štepnice.
     <br/>
     Pravý ženích! pod nebesá
     <br/>
     vyšiel svadbiť, šťastím plesá,
     <br/>
     skvost na sebe veľkolepý…
     <br/>
     viďte ho a — zahanbte sa,
     <br/>
     mladé, a preds’ prázdne štepy!
     <br/>
     <br/>
     Jak sa jaše na úslní
     <br/>
     (jabloň! — sama s množstvom hviezd);
     <br/>
     krásou svet, vzduch vôňou plní:
     <br/>
     tak záhrade robí česť.
     <br/>
     Konáre má za oltáre,
     <br/>
     horí láskou v bielej žiare,
     <br/>
     nášho bytu nesúc sklepy…
     <br/>
     Hanbite sa! dovtípte sa,
     <br/>
     bujné, a preds’ pusté štepy!
     <br/>
     <br/>
     I u sklonku miazgy obeť,
     <br/>
     jara nošu, hrb kde liet;
     <br/>
     ľuďom rozkoš, včielkam obed —
     <br/>
     niet mu páru, nikde niet!
     <br/>
     Každý kýpť je sľubná ruka,
     <br/>
     každá sneť kyticu núka…
     <br/>
     Koše chystajte, nie črepy —
     <br/>
     Priučte sa, pokajte sa,
     <br/>
     silné, preds’ jalové štepy!
     <br/>
     <br/>
     Chválim ťa, náš sivý strome,
     <br/>
     pozdravujem nastokrát,
     <br/>
     našich chráme túh, snáh dome,
     <br/>
     bele-, vele-, vyšehrad!
     <br/>
     Pýš sa — môžeš! — slávou lesa;
     <br/>
     pod tebou v tieň chamraď klesá:
     <br/>
     kvet tvoj mámi ju a slepí…
     <br/>
     Zapýrte sa, osypte sa
     <br/>
     kvetom už raz, naše štepy!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505253" name="ftn.id2505253">
        3
       </a>
       ]
      </sup>
      <span class="emphasis">
       <em>
        Podhradský
       </em>
      </span>
      — Jozef Podhradský, nar. 19. apríla 1823 v Skalici,
          ev. farár slovenskej cirkvi v Pešti, potom profesor na gymnáziu v Novom Sade, Sombore a
          Belehrade, umrel 14. októbra 1915. Písal práce dramatické (Holuby a Šulek, Vyhodený
          študent, Mataj a jeho svet), básne a i.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505323">
       </a>
       Bysterskému
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2505334" name="id2505334">
      4
     </a>
     ]
    </sup>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Vraj, Oravienka naša úbohá
     <br/>
     je… (odhaduje povesť zhrda):
     <br/>
     zem číry kremeň, oceľ tvrdá,
     <br/>
     a nad ňou nebo — bez Boha;
     <br/>
     <br/>
     ba zrovna Bohu padla za chrbet,
     <br/>
     vraj; na jej brdách čítaš rebrá;
     <br/>
     Choč v ovsa venci s mamom striebra
     <br/>
     a krížom orie rieka bied…
     <br/>
     <br/>
     Čo povieš na to, bratku milený,
     <br/>
     syn Oravy ty umný, rázny?
     <br/>
     Šak: z povrchu že súdia blázni,
     <br/>
     zísť leniac sa im k prameni…?
     <br/>
     <br/>
     — Mne snívalo sa o nej kedysi,
     <br/>
     za žiactva ešte, keď som za ňou
     <br/>
     túžieval mysľou uplakanou —
     <br/>
     čo za sen? Hja, dnes odvisí
     <br/>
     <br/>
     už od pamäti starej, pobledlej.
     <br/>
     Strp: šibla, hľa! v diaľ peruťama;
     <br/>
     i nech jak pštros (tiež pravda známa)
     <br/>
     vtip strčí púšte pod závej — —
     <br/>
     <br/>
     Tak bolo (aspoň pamäti znie zvesť):
     <br/>
     Mrak noci drepel nad Oravou.
     <br/>
     No znezrady: jas klenbou tmavou,
     <br/>
     jak otvor! — nie však priesvit hviezd —
     <br/>
     <br/>
     Nebeské okno, hej: a u neho
     <br/>
     Boh!… s vážnou tvárou; starosť azda
     <br/>
     mal: nu, nie maličkosť, sám gazda
     <br/>
     na poliach sveta šíreho!
     <br/>
     <br/>
     Tam meškal, hlavu v sklonku ustatú,
     <br/>
     tú múdru hlavu na pravici,
     <br/>
     tej všemocnej, ňouž, jak mu v líci
     <br/>
     zhrá sudba, delí odplatu.
     <br/>
     <br/>
     Vtom obzrel svet — zrak spustil k Orave:
     <br/>
     a milosťou sa usmial vnadnou
     <br/>
     jej; cítil s ňou (hľa, je Boh nad ňou!),
     <br/>
     i prežehnal ju láskave.
     <br/>
     <br/>
     Mrak zbledol, zvirgal, zhrmiac z celých síl —
     <br/>
     Snáď láska, toť, mu iskru vnukla:
     <br/>
     zem aspoň (kremeň, oceľ) pukla
     <br/>
     vtom, z jazvy však — klík! pierko! byľ!
     <br/>
     <br/>
     to vzhúklo zhurta pudom všetkých túh.
     <br/>
     (Tak bude: Boh — ruch všade, náraz —
     <br/>
     dal domyslieť sa mraku: zaraz
     <br/>
     v ten drsný prsník blesku pluh…
     <br/>
     <br/>
     A byľ jak orlicou by vzlietala,
     <br/>
     tak vzrastá, bujnie, rozkladá sa;
     <br/>
     ňou v kystkách sklenky: riasa, krása,
     <br/>
     metlina — hviezdna povala!
     <br/>
     <br/>
     A nad Oravou svitli nebesá,
     <br/>
     jak nikdy predtým v noci jej, dni:
     <br/>
     byľ sviecňom im — náš ovsík biedny!
     <br/>
     Nie, nikdy toho čudesa!
     <br/>
     <br/>
     Div, zázrak!… híkam i dnes: z byle strom,
     <br/>
     strom s plodom hviezd! a, ľaďže, ovos!
     <br/>
     a rozsahu až k Býku, po Voz
     <br/>
     (či zviezť ho?…). Vskutku, za vzor snom!
     <br/>
     <br/>
     — Len sen, ach… oriešok však: vo štipce
     <br/>
     s ním! — Tu niet mágov,
     <sup>
      [
      <a class="footnote" href="#ftn.id2505439" name="id2505439">
       5
      </a>
      ]
     </sup>
     žreckých osôb;
     <br/>
     ty, zemko, sprobuj lusk: máš spôsob,
     <br/>
     súc znalcom v apokalypse.
     <sup>
      [
      <a class="footnote" href="#ftn.id2505457" name="id2505457">
       6
      </a>
      ]
     </sup>
     <br/>
     <br/>
     Ech, každý sen je šaľbiar, posmešník!
     <br/>
     Však Oravu bár mnohý dráždi:
     <br/>
     ten jej chýr preds’ k cti zdražil navždy,
     <br/>
     povýšiac ovsík na svietnik…
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505334" name="ftn.id2505334">
        4
       </a>
       ]
      </sup>
      <span class="emphasis">
       <em>
        Bysterský
       </em>
      </span>
      — dr. Juraj Janoška, ev. farár, neskoršie biskup v
          Lipt. Mikuláši, nar. 26. decembra 1856 v Dolnom Kubíne, umrel 27. januára 1930 v Lipt.
          Mikuláši. Redigoval Cirkevné listy, Tranovského kalendár, založil vydavateľský a
          kníhkupecký spolok Tranoscius, písal o Hviezdoslavovi, Kollárovi. Po prevrate 1918 stal sa
          jedným z predsedov Matice slovenskej.
     </p>
    </div>
    <div class="footnote">
     <p>
      <sup>
       [
       <a class="para" href="#id2505439" name="ftn.id2505439">
        5
       </a>
       ]
      </sup>
      <span class="emphasis">
       <em>
        mág
       </em>
      </span>
      — staroperzský, médsky alebo chaldejský žrec, ktorý sa zapodieval aj astrológiou („predpovedaním“ osudu ľudí podľa zoskupenia hviezd v deň ich narodenia); u starých pohanských Slovanov žrec bol obetujúci kňaz.
     </p>
    </div>
    <div class="footnote">
     <p>
      <sup>
       [
       <a class="para" href="#id2505457" name="ftn.id2505457">
        6
       </a>
       ]
      </sup>
      <span class="emphasis">
       <em>
        ty, zemko, sprobuj lusk: máš spôsob, súc znalcom v apokalypse
       </em>
      </span>
      — ty, krajan (tiež oravský rodák), skús rozlúštiť, sen (ktorý tu básnik rozpráva), veď sa vyznáš v apokalypse, t. j. vo výklade mystických proroctiev o konci sveta, ako je to opísané v novozákonnej knihe „Zjavenie sv. Jána“. Hviezdoslav tým naráža na  Janoškovo kňazské povolanie.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505485">
       </a>
       Je vskutku lúk ten pestrý koberec
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Je vskutku lúk ten pestrý koberec
     <br/>
     nad všetky ľudské tkane: doista
     <br/>
     rúk iných činovať…
     <sup>
      [
      <a class="footnote" href="#ftn.id2505510" name="id2505510">
       7
      </a>
      ]
     </sup>
     kás’ z neba pliec
     <br/>
     upadlá na zem šata menistá.
     <br/>
     <br/>
     Kým spíme my, ho najskôr anjeli
     <br/>
     vše spustia služným slnka pableskom
     <br/>
     s tým, by ho, vzchodiac, hneď i rozstreli
     <br/>
     tu po spôsobe za hviezd nebeskom.
     <br/>
     <br/>
     I len si sna rmut z očú vytreme,
     <br/>
     div zblýska pred nami: sa rozletel
     <br/>
     už čalún v šír — Kde vzal sa? zo zeme?
     <br/>
     Nie, prach byť nemôž’ toho činiteľ.
     <br/>
     <br/>
     Na taký zázrak nedospela zem,
     <br/>
     bár stará je i plná tajných síl;
     <br/>
     tu povedomý treba záujem,
     <br/>
     vznet, tvorčí pud: by tak sa vyrazil.
     <br/>
     <br/>
     To žiada dômysel, jak azúr sám,
     <br/>
     tak hlboký, prv vzorec nakresliť;
     <br/>
     a prstov žiada, vyplniť ten rám
     <br/>
     hrou rozvitku, tak jemných, jak má svit…
     <br/>
     <br/>
     Však nech je, jak chce, na pôvod, vznik s ním;
     <br/>
     nech márnosť chodí i v tých podobách:
     <br/>
     je predsa kvet tu zjavom jediným,
     <br/>
     čo zlatým robí i ten biedny prach.
     <br/>
     <br/>
     Krás rozmanitých, ajhľa! hromada:
     <br/>
     a bez závisti preds’, ľsti, samochvál;
     <br/>
     len toho slávu každá vykladá,
     <br/>
     kto v snem ich veľký takto povolal.
     <br/>
     <br/>
     Nie, krásy tej, tej nemej miloty
     <br/>
     a výrečnej preds’ nad slov bezpeku,
     <br/>
     tej nehy vonnej, rosnej čistoty…
     <br/>
     niet nikde inde — ani v človeku.
     <br/>
     <br/>
     A všetko iné časom zvšedneje,
     <br/>
     nás omrzí tu, ženie pominúť —
     <br/>
     len zakvitlej ten pôvab nádeje
     <br/>
     nás zdrží vše, nám sladiac žitia chuť.
     <br/>
     <br/>
     Jak do duše mi svieti! na tele
     <br/>
     jak zahrieva ma znova… Ó, až raz
     <br/>
     do chladnej-tmavej ľahnem postele,
     <br/>
     tým krovom prihoďte ma, prosím vás!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505510" name="ftn.id2505510">
        7
       </a>
       ]
      </sup>
      <span class="emphasis">
       <em>
        činovať
       </em>
      </span>
      — plátno z konopnej alebo ľanovej priadze
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505555">
       </a>
       Keď skvitne orgován
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Keď skvitne orgován,
     <br/>
     kol vetvíc na stojan
     <br/>
     kysť stoknúc lampou jasno, vonne, milo:
     <br/>
     to znamenie, že jaro otvorilo
     <br/>
     svoj ohrad dokorán.
     <br/>
     <br/>
     Že každý smie dnu vojsť,
     <br/>
     kto právo na radosť
     <br/>
     má, svetlým zanáša sa predsavzatím,
     <br/>
     čo žrec kto kráse slúžiť chce a zatým
     <br/>
     s ňou hodovať čo hosť;
     <br/>
     <br/>
     kto s kvietím vie sa hrať
     <br/>
     sťa vrstovník, sťa brat,
     <br/>
     jak ono v kalíškoch, peľ zlatý v duši;
     <br/>
     je vtáčkov druh, čo raz mu srdce búši,
     <br/>
     v spev vyznie toľkokrát;
     <br/>
     <br/>
     kto, čujúc bublať zdroj,
     <br/>
     hneď cíti zvrieť i svoj
     <br/>
     túh prameň božský, i je spôsobilý
     <br/>
     pre méty vysoké, v ňom rozvil sily
     <br/>
     sám tvorčí nepokoj;
     <br/>
     <br/>
     kto vládze párom kriel,
     <br/>
     by k cieľu zaletel,
     <br/>
     keď nohy chabnú v bystrom zaberaní,
     <br/>
     hnal ako pablesk po zoristej stráni
     <br/>
     čo slávy čakateľ…
     <br/>
     <br/>
     — Ó, kedys’ za mladi,
     <br/>
     kde nič nám nevadí,
     <br/>
     nám všetko rovná cestu, v most sa spája,
     <br/>
     jak chvátal som v ten raja máj, v raj mája,
     <br/>
     tej plný náslady!
     <br/>
     <br/>
     Dnes? kriela opadlé,
     <br/>
     jak v putách noha dlie —
     <br/>
     V zyv zahral roh, zriem ruch, z líc snahu žhavú:
     <br/>
     nie, nestačím len sivú skloniť hlavu
     <br/>
     na veku zábradlie…
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505613">
       </a>
       Na skalisku stred hlbokých lesov
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Na skalisku stred hlbokých lesov
     <br/>
     povyčnelom strmo, sedí orol,
     <br/>
     smutný orol, ťažko zamyslený,
     <br/>
     s naklonenou ponad priepasť šijou.
     <br/>
     Slnko mladé vyšvihlo sa v obzor,
     <br/>
     šťastný víťaz z boja s noci mraky,
     <br/>
     postupuje slávne voždy vyšej,
     <br/>
     čoraz ďalej zatykujúc v priestraň
     <br/>
     pableskové ciele vlády svojej:
     <br/>
     pri ktoromžto sveta zaberaní
     <br/>
     sprevádza ho celá vzduchu čeľaď,
     <br/>
     s plesným krikom všetci operenci;
     <br/>
     iba orol nepohol sa ani.
     <br/>
     Osnovalo i skalisko lúčmi
     <br/>
     zlatistými, až sa zdalo horieť
     <br/>
     ako oltár k sviatku; tmavým lesom
     <br/>
     upustilo zatým svetla klbko
     <br/>
     s pousmiatím, od radosti zrazu
     <br/>
     že vydýchli splna zelených pľúc
     <br/>
     valným prúdom duše živičnatej,
     <br/>
     i sokorce
     <sup>
      [
      <a class="footnote" href="#ftn.id2505659" name="id2505659">
       8
      </a>
      ]
     </sup>
     sa mu poklonili,
     <br/>
     zašumeli vďakou dovysoka,
     <br/>
     vanom sčeriac tým i orla perím:
     <br/>
     ten však ani nevšimnul si toho.
     <br/>
     <br/>
     Nakuklo i v priepasť pod skaliskom
     <br/>
     konečne, v jej plesa zrkadielci
     <br/>
     zihralo, tvár omylo si rýchle
     <br/>
     a (bo kúpeľ pristudený hádam)
     <br/>
     odrazom hup! nazad vozvýš — prosto
     <br/>
     do orlových zamútených zreníc;
     <br/>
     ale orol nepodbal ni na to.
     <br/>
     Sedí, jak prv, ťažko zadumaný,
     <br/>
     s nachýlenou ponad bezdno hlavou.
     <br/>
     <br/>
     Včera bolo či zavčerom ešte
     <br/>
     alebo dňom predtým: na štít zletel
     <br/>
     skaliska toť z nadoblačnej výše,
     <br/>
     zletel, sťaby na zbadanú korisť,
     <br/>
     jasnou strelou — a či skorej sklesol,
     <br/>
     zarazený jakby bleskom, vlastne
     <br/>
     vlastnou tiažou strhnutý vdol, hnaný?
     <br/>
     toľko len, že stihnul zachytiť sa
     <br/>
     stanoviska paznechty vtom a že
     <br/>
     nepremeral i pozemskú priepasť…
     <br/>
     Keď za hviezdnej oddýchol si noci,
     <br/>
     ostatok síl zobral — ovšem, i v snách
     <br/>
     na zoristom štíte najvyšších hôr
     <br/>
     ako kráľ si tróniac-dvoriac, abo
     <br/>
     horujúc si o výprave slávnej:
     <br/>
     lenže slnko lúče vypustilo,
     <br/>
     rozstrel i on naširoko kriela,
     <br/>
     so slncom by pomeral sa v letku,
     <br/>
     otočil zas sveta svojho okruh;
     <br/>
     posošil sa, na spáry sa vypäl,
     <br/>
     napruženia, rozmachu dal krídlam:
     <br/>
     ale tieto, ako olovené,
     <br/>
     nalomené akoby dve vetvy,
     <br/>
     listy zvädlé, okväcli mu zápäť.
     <br/>
     Desom zmrzol: čo to za nehoda?
     <br/>
     aký pád to v žití vtáka, jehož
     <br/>
     púť — blankytná prť — vysoko vedie
     <br/>
     ponad kúdol, zášť, úklady nížin?
     <br/>
     Nijak neznal vysvetliť si. Takoj
     <br/>
     ískať začal v jednom, v druhom krídle,
     <br/>
     pátral, skúmal… a čo našiel? Beda!
     <br/>
     Na oblúku ich viac zradných medzier
     <br/>
     po perách; i kormidelné brká
     <br/>
     naštrbené tu-tam, bez perúťok…
     <br/>
     Óvi! zúpel z rozbolestených pŕs,
     <br/>
     horké slzy vyhŕkli mu z očú;
     <br/>
     driapy zaťal do skaly, ju krušiac,
     <br/>
     a jak úlomky z nej, rovno s nimi
     <br/>
     padali mu slzy do priepasti,
     <br/>
     až mu oči hmlistou zašli pláchou.
     <br/>
     Narovnával ešte potom oblúk
     <br/>
     kriel zobákom — česal perie, čuchral;
     <br/>
     sproboval aj vzletieť, avšak darmo:
     <br/>
     nedostačil záprah túh a námah.
     <br/>
     <br/>
     Dnes už, vidiac vzchodiť slnce, skladať
     <br/>
     paprsky zas na perute zlaté,
     <br/>
     nepokúsil o podlet sa viacej;
     <br/>
     odrieknuc sa jasných výšin, kolies
     <br/>
     závratných v nich, jazdy na oblakoch,
     <br/>
     pôtok s víchry, s druhmi zápolenia,
     <br/>
     po záboroch hodov bohatierskych,
     <br/>
     i sa v celom byte oželejúc,
     <br/>
     čupí si, jak prikovaný k bralu,
     <br/>
     nahrbený, opustených krídel.
     <br/>
     Ale včuľ preds’ trhnul sebou, vzpriamil
     <br/>
     krk, rozkriačil hákovitý zoban,
     <br/>
     po oblohe mrskol mračným okom,
     <br/>
     a tu z hrude vydral sa mu ponos,
     <br/>
     žaloba, kej nepočul svet dosiaľ:
     <br/>
     „Ó, ty sudbo neľútostná! na svet
     <br/>
     doľahlá ni balvan, lomcujúca
     <br/>
     ním sťa byľkou, kedykoľvek zachce
     <br/>
     vrtoch tvoj… no, vyznaj, ukrutnico!
     <br/>
     predrenico,
     <sup>
      [
      <a class="footnote" href="#ftn.id2505743" name="id2505743">
       9
      </a>
      ]
     </sup>
     povedz, kto ťa prosil
     <br/>
     o tú biednu smidku živobytia!?
     <br/>
     ja? on? — nikto! Sama nanútila
     <br/>
     si ho tvoru nevoľnému darom,
     <br/>
     darom i mne!… Tedy odpovedaj,
     <br/>
     šudierko: nač sa mi bolo zrodiť,
     <br/>
     keď zaplatiť žiadaš za to smrťou,
     <br/>
     zhynom za vznik? nač slasť mi i rozkvet
     <br/>
     zažiť mladi, na pustý keď prieloh
     <br/>
     staroby ma odkazuješ teraz?
     <br/>
     nač mi dostať kriela, keď ich vrátiť
     <br/>
     som povinný — ? Prečo navnadiť sa
     <br/>
     krásou sveta k podráždeniu zmyslov,
     <br/>
     keď ju načim zajesť jeho špatou
     <br/>
     na zalknutie? Počo hrdý výlet
     <br/>
     do azúru, zneistený zvratom,
     <br/>
     zátoka kams’ v priestor nekonečný
     <br/>
     a preds’ zrazu s času hrádzou? K čomu
     <br/>
     bratanie sa so svitom, hold hviezdam,
     <br/>
     sfér návštevy? triumf horovania,
     <br/>
     vrcholenia prestol — oheň túžby,
     <br/>
     snáh horúčka, záľub-útech kúzla,
     <br/>
     ctižiadosti osteň, záchvat vôle,
     <br/>
     nádej, trôfalosť… hach! všetko načo,
     <br/>
     keď mu koncom — západ, ostyd, popol…?
     <br/>
     Záškodnico, odpovedaj! — Mlčíš
     <br/>
     na výčitky, ako krivdíš tvorom?
     <br/>
     Nepobodnú, nepohnú ťa? Verím,
     <br/>
     bez srdca ty! — ba, môž’, niekde v kúte
     <br/>
     utajená večna, zadŕhaš sa,
     <br/>
     dusíš ešte škodoradosťou, hej:
     <br/>
     že čo tvor, je hračkou ti tu púhou,
     <br/>
     k vyrazeniu bláznom kýms’… a chudák
     <br/>
     (tvojej šaľby zlepením) len pozde
     <br/>
     prichádza, ach, k toho povedomiu…
     <br/>
     Ale smej sa, závratnico, rehci
     <br/>
     do zájdenia: ja preds’ prv ťa poznal,
     <br/>
     aspoň zamak prvej, prezrúc zradný
     <br/>
     úmysel tvoj so mnou — hľa, sa na ňom
     <br/>
     chechcem tobôž! lebo môžem prestať
     <br/>
     byť ti hračkou, bláznom… prv než sama
     <br/>
     skazíš ju, než sama odpraceš ho
     <br/>
     na odpočin… Tu ti vrhám späť tvoj
     <br/>
     dar pochybný: bytia kúsok — na si,
     <br/>
     vezmi, teš sa zvlekom; hraj sa!…“
     <br/>
     <br/>
     A vtom
     <br/>
     odkvačiac sa paznechtami, strmhlav
     <br/>
     vo priepasť sa zrútil, o výpustok
     <br/>
     rozrazil črep, a jak na dno skydol,
     <br/>
     na plese sa krielma rozčapýril:
     <br/>
     pláva kamsi, rovno svojim kolám
     <br/>
     vzdušným raz vĺn unášaný kruhy — —
     <br/>
     — Jak mi ľúto ho, jak súcítim s ním!
     <br/>
     až mi v srdci zavŕtala bolesť
     <br/>
     a nepokoj divý zhučal v duši…
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505659" name="ftn.id2505659">
        8
       </a>
       ]
      </sup>
      <span class="emphasis">
       <em>
        sokorec
       </em>
      </span>
      — vrcholok stromu, jedle
     </p>
    </div>
    <div class="footnote">
     <p>
      <sup>
       [
       <a class="para" href="#id2505743" name="ftn.id2505743">
        9
       </a>
       ]
      </sup>
      <span class="emphasis">
       <em>
        predrenica
       </em>
      </span>
      — lakomá, závistlivá
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505827">
       </a>
       Nás túžba nadme smelá
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Nás túžba nadme smelá:
     <br/>
     zochceme vyviesť diela
     <br/>
     na podiv slychu, vidu,
     <br/>
     od pólu s chýrom po pól;
     <br/>
     ba ešte i svoj popol
     <br/>
     pochovať v pyramídu.
     <br/>
     <br/>
     A všetkej po námahe
     <br/>
     keď dôjde k miere, k váhe:
     <br/>
     zisk, prevýši-li stratu,
     <br/>
     nakoniec vezmeš ihly…
     <br/>
     Len kúdol čo sme zdvihli,
     <br/>
     prach k nášmu pozaviatiu.
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505865">
       </a>
       Už rozpomienkam žijem jedine
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Už rozpomienkam žijem jedine,
     <br/>
     len spomienkam:
     <br/>
     v ich hmlistý kráž sa myseľ zavine
     <br/>
     a ako vtáča v hustej krovine
     <br/>
     si čupí, čuší tam.
     <br/>
     <br/>
     Veď mám ich hať! Mám celú zbierku ich
     <br/>
     tu v zákutí:
     <br/>
     od oných počnúc zororužových
     <br/>
     do fiál dúhy, po záletia pych…
     <br/>
     hja, hodnej po púti!
     <br/>
     <br/>
     A začnem v nich sa s úctou preberať;
     <br/>
     si ocením
     <br/>
     z nich každú, každej srdečne som rád:
     <br/>
     jak v skrini, keď vše stretne stará mať
     <br/>
     sa s vencom mladušským.
     <br/>
     <br/>
     Toť, z detstva až je… Radosť volky pásť,
     <br/>
     haj, koliká!
     <br/>
     Za zajkom z chrasti brnk! chrúst… poza chrasť
     <br/>
     však volky do školy! — Ech, stihli zájsť
     <br/>
     do nášho ovsíka…
     <br/>
     <br/>
     Čo ale gazda? chlapca omína.
     <br/>
     No, na šťastie:
     <br/>
     vždy naporúdzi bola gazdiná;
     <br/>
     tá hneď: „Joj, otec, mladá siatina…
     <br/>
     šak ešte porastie!“
     <br/>
     <br/>
     V nedeľu Bohu slúži domec zas,
     <br/>
     kýs’ chrámik tiež:
     <br/>
     Ó, daj nám chleba! zbožie v klasných rias
     <br/>
     skvost zaodej… (a čížkov vyznie hlas:
     <br/>
     „i popasené, vieš“).
     <br/>
     <br/>
     — A z mládeneckých, aha, čo ich liet:
     <br/>
     ctných pamiatok!
     <br/>
     Vzduch číry paprsk — pôda samý kvet —
     <br/>
     tak deje: vidín lov… až do tých mét,
     <br/>
     kde svetla počiatok.
     <br/>
     <br/>
     Moc, moc ch stenou vzadu temravou!
     <br/>
     jak obrázkov:
     <br/>
     pochodov strmých túžby dúbravou
     <br/>
     za veľcieľmi: hneď zlatou za slávou,
     <br/>
     hneď sladkou za láskou…
     <br/>
     <br/>
     Tam próba ducha: bystré kriela ho
     <br/>
     kam vynesú?
     <br/>
     či azúrové orlov po blaho,
     <br/>
     a nenastokneš, bezdna nástraho,
     <br/>
     hám
     <sup>
      [
      <a class="footnote" href="#ftn.id2505917" name="id2505917">
       10
      </a>
      ]
     </sup>
     jeho kolesu?
     <br/>
     <br/>
     Tu srdca skúška zas: či pohnuté
     <br/>
     až v prekypot
     <br/>
     je vstave preniesť v každej minúte,
     <br/>
     nepodliehajúc vášní zámute,
     <br/>
     i búrku morských vôd?…
     <br/>
     <br/>
     — A z doby muža z žitia postati
     <br/>
     ká mnohá tvár!
     <br/>
     Jak prvý zajal zákos bohatý:
     <br/>
     a prvotiny u kra úvratí
     <br/>
     v plam hodil na oltár;
     <br/>
     <br/>
     jak našiel: hanbou že je záhaľka
     <br/>
     a z práce česť
     <br/>
     že skvitá, z hrúd jak tvrdých fialka;
     <br/>
     v spln povinnosť sa strkom nevaľká:
     <br/>
     rúk treba, pliec ju niesť;
     <br/>
     <br/>
     že na snáh tuhom slnci zreje chlieb
     <br/>
     náš vozdajší;
     <br/>
     si úcty žiada mozoľ od potrieb,
     <br/>
     a nelapíš deň — hoň bár naoslep —
     <br/>
     čos’ zmrhal, včerajší;
     <br/>
     <br/>
     že čestný pot sa v perly obracia
     <br/>
     skvie klenotom…
     <br/>
     Však všetko to je iba predpráca:
     <br/>
     schod, robotník nímž večer navracia
     <br/>
     sa vo svoj vyšší dom:
     <br/>
     <br/>
     kde lampu srdca kráse zapáli,
     <br/>
     sa teší s ňou,
     <br/>
     s ňou hoduje… a v duši trvalý
     <br/>
     mier, nad hlavou krov hviezdnej povaly,
     <br/>
     snom usne lepších snov…
     <br/>
     <br/>
     — Tak v spomienkach sa zhliadam na líce
     <br/>
     i na opak,
     <br/>
     sťa v zrkadle; tak, šťastný velice,
     <br/>
     prenášam v sebe večné Letnice,
     <sup>
      [
      <a class="footnote" href="#ftn.id2505956" name="id2505956">
       11
      </a>
      ]
     </sup>
     <br/>
     jak sťahovavý vták…
     <br/>
     <br/>
     Lež čo to, Bože! dáky herbár len
     <br/>
     ma baví tu?
     <br/>
     Omakám: suché; páchne ako blen;
     <br/>
     sinejú farby, sťa keď mrká deň,
     <br/>
     čerň rakvy — z blankytu —
     <br/>
     <br/>
     A v srdci ostrý zostrihá mi bôľ,
     <br/>
     mráz pocítim,
     <br/>
     a čoho tknem sa, bych si pomohol,
     <br/>
     sšuchorí v odpor: Nechaj! tým si bol,
     <br/>
     bol, bol!… A medzitým
     <br/>
     <br/>
     do znôšky dúchne sivá prítomnosť:
     <br/>
     ký kúdol, hach! —
     <br/>
     Hej: z miláčkov raz v hroboch ibák kosť;
     <br/>
     z nádejí mrva; snahy na márnosť,
     <br/>
     osť… Dosť! ach, všetko prach…
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505917" name="ftn.id2505917">
        10
       </a>
       ]
      </sup>
      <span class="emphasis">
       <em>
        hám
       </em>
      </span>
      — hamovka, brzda
     </p>
    </div>
    <div class="footnote">
     <p>
      <sup>
       [
       <a class="para" href="#id2505956" name="ftn.id2505956">
        11
       </a>
       ]
      </sup>
      <span class="emphasis">
       <em>
        Letnice
       </em>
      </span>
      — sviatky, keď podľa Starého zákona izraelský národ obetoval „prvotiny“ (prvé chleby z pšeničnej úrody); v kresťanstve Letnice boli premenené na slávnosti svätodušné; tu Letnice znamenajú slávnostnú pohodu pri spomienkach na básnikov mužný vek.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505989">
       </a>
       Ach akokoľvek slabo, tenko
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Ach akokoľvek slabo, tenko,
     <br/>
     len svieť mi, posvieť, rozpomienko,
     <br/>
     na cestu ešte života!
     <br/>
     Keď dňa ma ohne odumreli,
     <br/>
     ty kahanček mi osirelý,
     <br/>
     buď svetlo, teplo, milota.
     <br/>
     <br/>
     Viem, sliepňa tvoje svetlo — teplo
     <br/>
     nezvládze, raz by srdce treplo;
     <br/>
     a milota sťa slávokráž
     <br/>
     by muky — onen úsmech bledý,
     <br/>
     čo cez slzí sa závoj cedí…
     <br/>
     však aspoň kúzlo luny máš.
     <br/>
     <br/>
     Tiež účasť mal som na bankete
     <br/>
     života v jeho kvete-lete:
     <br/>
     a tys’ tam svieca zo stola;
     <br/>
     i na štíte som skvel sa žitia:
     <br/>
     a z toho slnca sponad štíta,
     <br/>
     hej, fakľa v tebe plápolá.
     <br/>
     <br/>
     Tie čiastky vidím v tvojom plame:
     <br/>
     ó, svieť ním! bár len odblesk, mam je,
     <br/>
     blud z krajších nocí, z lepších dňov —
     <br/>
     I u márov svieť, u rakvy mi:
     <br/>
     len jak už túto vručia zemi,
     <sup>
      [
      <a class="footnote" href="#ftn.id2506010" name="id2506010">
       12
      </a>
      ]
     </sup>
     <br/>
     v tie časy zhasni nado mnou.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506010" name="ftn.id2506010">
        12
       </a>
       ]
      </sup>
      <span class="emphasis">
       <em>
        Len jak už túto vručia zemi
       </em>
      </span>
      — poručia, oddajú zemi
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506027">
       </a>
       Čo raz bolo, odbolo
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Čo raz bolo, odbolo.
     <br/>
     Darmo hľadáš okolo:
     <br/>
     niet ho nikde, nikde nieto;
     <br/>
     kostrnky len svedčia tieto
     <br/>
     o bývalom
     <br/>
     v slnku stálom
     <br/>
     šepcúc (len im rozumieť):
     <br/>
     Požili sme jaro, leto,
     <br/>
     nosili tiež list i kvet;
     <br/>
     podzim však, pritrieliac cvalom,
     <br/>
     všetko vzal…
     <br/>
     <br/>
     Zavej, spurný buriane!
     <sup>
      [
      <a class="footnote" href="#ftn.id2578081" name="id2578081">
       13
      </a>
      ]
     </sup>
     <br/>
     vytrušť, uchyť kočiane,
     <sup>
      [
      <a class="footnote" href="#ftn.id2578090" name="id2578090">
       14
      </a>
      ]
     </sup>
     <br/>
     zanes kraj sveta bár v chvíli:
     <br/>
     na smetisko — do mohyly,
     <br/>
     v sitno taju…
     <br/>
     Nač ma majú
     <br/>
     spomínaním škrieť a hrýzť?
     <br/>
     jar že, leto utrovili,
     <br/>
     zodrali tiež kvet i list —
     <br/>
     Ber ich! iba vyčíňajú
     <br/>
     srdcu žiaľ.
     <br/>
     <br/>
     Slúchol vietor. Akmile
     <br/>
     zadul, hybaj, pahýle
     <br/>
     po strnisku, po úhore…
     <br/>
     kotúľave, osve, v sbore
     <br/>
     k zmaru ústi,
     <br/>
     do čeľusti
     <br/>
     zábudy — A znamenie:
     <br/>
     ani stopy dolu, hore
     <br/>
     po minulom; skončené:
     <br/>
     život prázdny, holý, pustý,
     <br/>
     jak tá diaľ.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578081" name="ftn.id2578081">
        13
       </a>
       ]
      </sup>
      <span class="emphasis">
       <em>
        burian
       </em>
      </span>
      — najväčší zvon na veži
     </p>
    </div>
    <div class="footnote">
     <p>
      <sup>
       [
       <a class="para" href="#id2578090" name="ftn.id2578090">
        14
       </a>
       ]
      </sup>
      <span class="emphasis">
       <em>
        kočian
       </em>
      </span>
      — býlie, zelina
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578114">
       </a>
       Čos’ tiahne mi dušou tak sviatočne
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Čos’ tiahne mi dušou tak sviatočne, tak
     <br/>
     potichy, jak kto keď pri pokroku dbá,
     <br/>
     by kľud šetril, svetla by nezmútil v mrak:
     <br/>
     kýs’ zášum i zvukot vraz, stlmený však;
     <br/>
     neviem len, spev či je alebo hudba?
     <br/>
     <br/>
     Mám v duši snáď vtač takže, jak ju má zem
     <br/>
     v sfére, i v doslych mi prilieta s piesňou
     <br/>
     z hmlí pamäti? či z výšin spúšťa sa sem
     <br/>
     sám lýry tej pravzor (ký tam že jest, viem),
     <br/>
     raz ešte zladiť ju zamrelú tiesňou…?
     <br/>
     <br/>
     Sťa z ďalekých belasých zuní to strán,
     <br/>
     z úbočí, ktoré sme schodili mladí;
     <br/>
     z dôb ohradov dávno už zavrených brán:
     <br/>
     a vábi nás… Scitnieme, zvedaví naň,
     <br/>
     starých jak priateľov čakáme radi.
     <br/>
     <br/>
     Aj preto sa pozdí tak, má vleklý ťah,
     <br/>
     z mrákav jak hustých keď slnko sa kľuje;
     <br/>
     sťa záplava stelie sa, stkáva ni v snách,
     <br/>
     zvlá, splápolá… Zrýchlilo: zlatý, ľaď, prach!
     <br/>
     pochod vždy tuhší a bližší — ha, tu je!
     <br/>
     <br/>
     Ó, spomienok návšteva! — Ony mi to
     <br/>
     húsť prišli, zanôtiť k večeru žitia:
     <br/>
     ma potešiť, oviť sa o môj byt, ó!…
     <br/>
     Mi pokázať ešte raz na varyto,
     <br/>
     že sa ho ruka mdlá mimoďak chytá.
     <br/>
     <br/>
     Už zastali pod okny, zradené v šík,
     <br/>
     žiar fakieľ v pozoroch, na tvárach nehu;
     <br/>
     hneď narazia — Stŕpam až, vo vetre krík —
     <br/>
     Ach, ďakujem!… Skoro som porušil zvyk,
     <br/>
     odvetou zaskočiac poúcty zbehu.
     <br/>
     <br/>
     Prv v zdroj čerstvých začreli, v zurvalčí skok
     <br/>
     po lúkách za loptou, motýľmi z jari,
     <br/>
     a od zeme hupká to rozmerom slok,
     <br/>
     hôr riavou… Chcem sprevádzať: uviazne krok;
     <br/>
     z lýry sa ozve: ,Ja som bača… starý…‘
     <br/>
     <br/>
     Tak pretiahnu na voľné: zvon v sveta kruh
     <br/>
     na slávu tomu, ,kto za pravdu horí‘;
     <br/>
     v dej var túh čo zrazia; v nichž náš žije duch;
     <br/>
     čo nebo nám podpreli piliermi z dúh…
     <br/>
     Zázrak! či hviezdne mi spievajú chóry!?
     <br/>
     <br/>
     S tým na rozchod zahrali z dojemných, z tých,
     <br/>
     z duše čo žmýču žiaľ, v srdci ti v blkot
     <br/>
     bôľ rozjatria, do dusných zovrú ťa krýh…
     <br/>
     Sklon zavzlyká ,dobrú noc‘, dych čo to vzdych —
     <br/>
     Prestali; naveky odzneli. Mlkot.
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578141">
       </a>
       Nuž, nač tu ešte mátam vás
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Nuž, nač tu ešte mátam vás,
     <br/>
     už odbavený cele na tej zemi?
     <br/>
     Ak bol som poslom, ohlásil som vzkaz;
     <br/>
     ak lúč, som dotlel; vypršal, ak klas —
     <br/>
     krútite hlavou?… A preds’ uverte mi,
     <br/>
     ak kedy, áno, tentoraz!
     <br/>
     <br/>
     Len rosnú sprchu nádeje,
     <br/>
     mi zvlažiť myseľ vyprahlú a chorú:
     <br/>
     a čuli by ste, ples ký vyleje,
     <br/>
     videli, v nej čo svetla ešte je,
     <br/>
     ňou ako porast zbujnie na oboru:
     <br/>
     bied dnešných zhodiac záveje —
     <br/>
     <br/>
     Vy, na pleciach čo znášate
     <br/>
     snáh rodných bremä, práva to i slova,
     <br/>
     vy mužia: aspoň znamä spečaťte:
     <br/>
     že nestihlo nás večné prekliatie;
     <br/>
     nie nešťastní ste, hriešni Sizyfovia,
     <sup>
      [
      <a class="footnote" href="#ftn.id2504502" name="id2504502">
       15
      </a>
      ]
     </sup>
     <br/>
     opúšťajúci postate…
     <br/>
     <br/>
     Vy, ktorí máte zastúpiť
     <br/>
     ich časom, junáci: — že roztočitý
     <br/>
     vás povinnosti budí-pudí cit,
     <br/>
     vo vyhni ducha ukovať náš svit…
     <br/>
     a nie ste povaľači — Sybariti,
     <sup>
      [
      <a class="footnote" href="#ftn.id2504522" name="id2504522">
       16
      </a>
      ]
     </sup>
     <br/>
     strhnutí spräžou chtíčov, žiť —
     <br/>
     <br/>
     Vy, našich krbov vestálky
     <sup>
      [
      <a class="footnote" href="#ftn.id2504535" name="id2504535">
       17
      </a>
      ]
     </sup>
     <br/>
     a domácnosti bôžky, ženy, panny: —
     <br/>
     že nejedáte chleba záhaľky,
     <br/>
     nezadúrate zdar náš do diaľky;
     <br/>
     nie nado všetky naše zájmy, plány
     <br/>
     sú vám — nu, poviem — nedbalky…
     <br/>
     <br/>
     Tej poskytnite záruky
     <br/>
     v zlých pochybách: a zmladnú Simeoni.
     <br/>
     Ja prvé decko schytím na ruky:
     <br/>
     rásť!… po nebeské môžeš oblúky:
     <br/>
     ťa
     <span class="emphasis">
      <em>
       ony
      </em>
     </span>
     fedrujú a chránia
     <span class="emphasis">
      <em>
       oni
      </em>
     </span>
     ;
     <br/>
     nies’ chovan cudzie pre pluky —
     <br/>
     <br/>
     Tej prosím dôkaz istoty,
     <br/>
     a pomeriam sa s krivdou veku každou.
     <br/>
     Hej, hrajú kocky o tie životy
     <br/>
     nám; týehto vzdor však peklo ukrotí:
     <br/>
     nie, zhynúť môžme iba — samovraždou,
     <br/>
     čím sami sme si oproti!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2504502" name="ftn.id2504502">
        15
       </a>
       ]
      </sup>
      <span class="emphasis">
       <em>
        Sizyfovia
       </em>
      </span>
      — ľudia, ktorí ako korintský kráľ Sizyfos konajú márnu obrovskú prácu. (Sizyfos v podsvetí musel stále váľať na horu balvan, ktorý sa mu však zakaždým skotúľal.)
     </p>
    </div>
    <div class="footnote">
     <p>
      <sup>
       [
       <a class="para" href="#id2504522" name="ftn.id2504522">
        16
       </a>
       ]
      </sup>
      <span class="emphasis">
       <em>
        Sybariti
       </em>
      </span>
      — pôžitkári, takto nazvaní podľa bohatých zhýralcov starovekej gréckej kolónie Sybaris v južnej Itálii
     </p>
    </div>
    <div class="footnote">
     <p>
      <sup>
       [
       <a class="para" href="#id2504535" name="ftn.id2504535">
        17
       </a>
       ]
      </sup>
      <span class="emphasis">
       <em>
        vestálky
       </em>
      </span>
      — šesťčlenný kňazský ženský sbor v starovekom Ríme; vestálky chránili a udržiavali oheň na rímskom Fóre (námestí). Vestálkami tu básnik volá slovenské devy a ženy, ktoré svojou pracovitosťou a starostlivosťou stávajú sa ochrankyňami rodinného krbu.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2504585">
       </a>
       Nové zvuky počujem
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2504596" name="id2504596">
      18
     </a>
     ]
    </sup>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Nové zvuky počujem,
     <br/>
     svieže tóny, zvonné hlasy!…
     <br/>
     Teším sa a radujem,
     <br/>
     ako decko asi:
     <br/>
     bujarý šarvanec, za jara keď
     <br/>
     vybehne na úhor zaránky
     <br/>
     so slnkom, zlatý tam uvidí kvet
     <br/>
     zaskvieť sa podbeľku,
     <br/>
     nad sebou, akoby každý mal píštelku,
     <br/>
     začuje prepletať škovránky!…
     <br/>
     <br/>
     Ale čo to?… Srdce slúcha,
     <br/>
     rozum hľadí podivene;
     <br/>
     háda — nevie —: Čosi rúcha
     <br/>
     pošmúrneho — plaché, unylé,
     <br/>
     ako nočné motýle;
     <br/>
     trepoce sa, vzdychá, stene,
     <br/>
     ako vtáča uväznené…
     <br/>
     čo to? — Aha, móda ducha!
     <br/>
     Oblek, hej, na údy mladé
     <br/>
     — stiahnuť prsia, až im mdloba —
     <br/>
     pristrihnutý — hen kdes’ — na západe,
     <br/>
     o súmraku
     <br/>
     (trebárs nová svitla doba);
     <br/>
     záhad ostne, mrcha tucha,
     <br/>
     poutkvelá na prízraku;
     <br/>
     prúd záchvatu neurčitý,
     <br/>
     bez krištáľu city —
     <br/>
     tekavý brod cez nálady
     <br/>
     bez myšlienky vlády —
     <br/>
     dojmy nedospelé k výreku,
     <br/>
     skepsy chlad i broj;
     <br/>
     číre hmly,
     <br/>
     zmysel mdlý
     <br/>
     kde ničoho neuchopí:
     <br/>
     smer i cieľ pominul svoj,
     <br/>
     zatratil i podláh bezpeku,
     <br/>
     blankytové rozbil stropy…
     <br/>
     …Ach, nie náš ctihodný, malebný kroj,
     <br/>
     halena zelená na smreku,
     <br/>
     bielený na obrus
     <br/>
     dúhove zrojený duše vkus,
     <br/>
     po lúkach, po medziach vyšité symboly —;
     <br/>
     nie našich lyrických výlevy krov,
     <br/>
     pomyslov rozvitok s túh nádherou;
     <br/>
     nie vonných hájov šum, nad nimi sokolí
     <br/>
     obrat sťa kol slnka, kukučkin z nich
     <br/>
     pozdrav vtom všetkým, čo pracujú po poli;
     <br/>
     nie našich úsvitov plamenné pradená —;
     <br/>
     nie jarných vôd našich, zbavených krýh,
     <br/>
     veselá samopaŠ, zvonkot nie prameňa
     <br/>
     z pŕs našej prírody prehlbokých;
     <br/>
     ani len vlnivé osenie,
     <br/>
     roľa nímž s vetierky tenie a nestenie,
     <br/>
     trávnic bo popevky haťou sú var’ —;
     <br/>
     ani, ach, nad čiernym úhorom
     <br/>
     rozvitým jasným už práporom
     <br/>
     vlajúci hymn toten vzkriesenia!
     <br/>
     radosť nie mladosti, básnika jar!…
     <br/>
     <br/>
     Zdúpniem: ako? či to treba?
     <br/>
     Nemáme dosť svojho chleba
     <br/>
     odchovať si ducha v polet
     <br/>
     popod samé klenby neba?
     <br/>
     Či niet nám dosť po čom túžiť
     <br/>
     od liet mladých starých do liet,
     <br/>
     pracovať kde obra svaly,
     <br/>
     veľduchom bár komu slúžiť,
     <br/>
     prezrúc šíre žitia pole?
     <br/>
     sme už všetko vykonali?
     <br/>
     A ak načim bôle, žiale,
     <br/>
     tmavé žiale, žhavé bôle:
     <br/>
     či nás nemá dosť čo bolieť,
     <br/>
     zarmucovať neustále?
     <br/>
     A v nás niet tiež tisíc záhad,
     <br/>
     od najťažšej po najväčšiu,
     <br/>
     k rozlúšteniu (spol’ med, spol’ jed…)?
     <br/>
     nečakajú úloh vená
     <br/>
     na najďalšie pokolenia?…
     <br/>
     nač to všetko inde hľadať,
     <br/>
     šíriť údolie nám plaču!?
     <br/>
     Chceš-li ozaj skúšať sily,
     <br/>
     stavci práskať od napnutia,
     <br/>
     ako ktoré z ľvíčat-mláďat,
     <br/>
     junák neznajúci puta;
     <br/>
     nie si už dnes do mohyly
     <br/>
     zaľúbený (skôr len bruškom,
     <br/>
     rozkoš chlípuc pritom dúškom):
     <br/>
     dosť tu ihrísk vôle mladej,
     <br/>
     pôsobíšť dosť k vážnej chvíli:
     <br/>
     pôdy veky zanedbanej,
     <br/>
     obrázdiť si záhon na nej,
     <br/>
     vypestovať aspoň — nádej…
     <br/>
     Duch je predsa neodvislým
     <br/>
     od prieduchov s všakým menom,
     <br/>
     samopánom, suverénom
     <br/>
     zvrchovaným! — Preto myslím:
     <br/>
     Máš-li srdce, plné citov,
     <br/>
     úrodné i zárodné,
     <br/>
     v hlave semä zlatých svitov:
     <br/>
     možnosť máš, bys’ novo skvitol,
     <br/>
     čo vieš, povieš pôvodne
     <br/>
     o tom aj, čo znajú všetci;
     <br/>
     áno, nám čo dodáš k veci,
     <br/>
     svoj úprimný obraz: to je
     <br/>
     to moderné, lebo — tvoje…
     <br/>
     <br/>
     Darmo však!… I vposled predsa
     <br/>
     prestanem sa diviť, preť sa.
     <br/>
     Spievajte! vy volám, spievajte len:
     <br/>
     jaro je vaše, hej! váš je i deň,
     <br/>
     toho kvet, tohto svit…
     <br/>
     cítim, vidím;
     <br/>
     nezávidím,
     <br/>
     od vekov tak bolo po vek,
     <br/>
     naveky musí byť!
     <br/>
     Zaspievajte akúkoľvek
     <br/>
     v hlucho naše… len ich veľa!
     <br/>
     Nech nemyslia nepriatelia:
     <br/>
     nielen v cele s vodou, chlebom,
     <br/>
     i pod šírym božím nebom
     <br/>
     väzňom cíti sa náš človek…
     <br/>
     <br/>
     Spievajte! Pánboh, daj šťastia i zdravia!
     <br/>
     Uznávam mladosti práva:
     <br/>
     pomyslu slobodu, panenstvo citu,
     <br/>
     nedotknutosť samobytu…
     <br/>
     Márne pravíl
     <sup>
      [
      <a class="footnote" href="#ftn.id2504691" name="id2504691">
       19
      </a>
      ]
     </sup>
     primerenie:
     <br/>
     mládnik, jak mu ľúbo, ženie,
     <br/>
     svojím smerom,
     <br/>
     s iným perom;
     <br/>
     jarok v jar sa hrádzam smeje,
     <br/>
     no a vietor, kam chce, veje —
     <br/>
     <br/>
     Spievajte! čopriam i na zvláštny spôsob;
     <br/>
     v kráľovstve presažnom koľko jest osôb,
     <br/>
     medzi sebou každá svätou,
     <br/>
     neskľúčená — rovnošatou —
     <br/>
     Povodňou po svete valia sa prúdy
     <br/>
     duchovné: z hlbokých vrství tam hrudí,
     <br/>
     zo strmých brál čiel zas totu;
     <br/>
     epoch špľachnú na koľaje,
     <br/>
     prešumejú prez Golgotu —
     <br/>
     zaplavia i Tatier kraje:
     <br/>
     s dychom už do nás sa vlna ich vlúdi;
     <br/>
     každá doba ťaršená je,
     <sup>
      [
      <a class="footnote" href="#ftn.id2504710" name="id2504710">
       20
      </a>
      ]
     </sup>
     <br/>
     každý vek sa ináč modlí…
     <br/>
     Zahorte! strhnite, turíčne plemä!
     <br/>
     pohnite, dvihnite balvanom zeme,
     <br/>
     perlou že v zázračnej ducha zhrá čaši!…
     <br/>
     Nedbám: staré hradby stecte,
     <br/>
     kde sa hlivie abo drieme
     <br/>
     pri pohodlí,
     <br/>
     mátohami straší;
     <br/>
     heslám planým ,hyšta!‘ recte,
     <sup>
      [
      <a class="footnote" href="#ftn.id2504730" name="id2504730">
       21
      </a>
      ]
     </sup>
     <br/>
     pokrytstva, prajem si, pokácte modly…
     <br/>
     (beztak skydne, čo je z hliny);
     <br/>
     z trosiek tak svet zložte iný,
     <br/>
     len ak lepší, len ak krajší,
     <br/>
     nie slabochov zlátaniny…
     <br/>
     Ale vedzte:
     <br/>
     nehneš našou hrudou, skalou
     <br/>
     bez zápalu, ktorý živí,
     <br/>
     a čo spolu tvoria divy,
     <br/>
     bez vysokých ideálov!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2504596" name="ftn.id2504596">
        18
       </a>
       ]
      </sup>
      <span class="emphasis">
       <em>
        Nové zvuky počujem
       </em>
      </span>
      — básnik mieri na poéziu Ivana Krasku
     </p>
    </div>
    <div class="footnote">
     <p>
      <sup>
       [
       <a class="para" href="#id2504691" name="ftn.id2504691">
        19
       </a>
       ]
      </sup>
      <span class="emphasis">
       <em>
        pravíl
       </em>
      </span>
      — pravidiel
     </p>
    </div>
    <div class="footnote">
     <p>
      <sup>
       [
       <a class="para" href="#id2504710" name="ftn.id2504710">
        20
       </a>
       ]
      </sup>
      <span class="emphasis">
       <em>
        každá doba ťaršená je
       </em>
      </span>
      — každá doba je tehotná, nakvasená, nabitá novými myšlienkami
     </p>
    </div>
    <div class="footnote">
     <p>
      <sup>
       [
       <a class="para" href="#id2504730" name="ftn.id2504730">
        21
       </a>
       ]
      </sup>
      <span class="emphasis">
       <em>
        heslám planým ,hyšta!‘ recte
       </em>
      </span>
      — odmietnite zlé heslá
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2504755">
       </a>
       Neochabuj
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Neochabuj (tak si čo deň
     <br/>
     vzdychnem), lepšia snaha vo mne!
     <br/>
     Že som ešte niečo hoden,
     <br/>
     zachovaj mi povedomie;
     <br/>
     <br/>
     hoden dač, keď aj nie veľa,
     <br/>
     no čo v behu je a platí:
     <br/>
     babka trebárs pootrelá,
     <br/>
     biednemu preds’ peniaz zlatý;
     <br/>
     <br/>
     kúsok chleba pre sirotu,
     <br/>
     rosa kvietku počas spary;
     <br/>
     van, čo sfúkne kropaj potu,
     <br/>
     lúč, nímž smútok zbronie v tvári;
     <br/>
     <br/>
     flajstrík, aspoň zmŕtviť ranu,
     <br/>
     keď nie sceliť; kraj priekopy
     <br/>
     prst zdvihnutý k vystríhaniu,
     <br/>
     steblo tomu, kto sa topí…
     <br/>
     <br/>
     Len ty, božská sila ducha,
     <br/>
     ty si naše žitie pravé!
     <br/>
     Tebou srdce zvonom búcha,
     <br/>
     myšlienkou jak svitáš v hlave:
     <br/>
     <br/>
     tak zveš k práci voči vzorom,
     <br/>
     zrkadlám nad štíty zeme;
     <br/>
     hej, tys’ svätý kúpeľ, v ktorom
     <br/>
     v ctnôt sa lotos rozvijeme…
     <br/>
     <br/>
     Bez teba — čo sme? Ech, trocha
     <br/>
     hliny, hrnčiarova zhnetež;
     <sup>
      [
      <a class="footnote" href="#ftn.id2578898" name="id2578898">
       22
      </a>
      ]
     </sup>
     <br/>
     čo obrastá machom, socha;
     <br/>
     klin, kam krajčír vešia veteš;
     <br/>
     <br/>
     šij, čo jarmo času zhýba,
     <br/>
     ústa, čo len pokrm zobú,
     <br/>
     ruky k službe potrieb iba,
     <br/>
     nohy s čriev nákladom k hrobu;
     <br/>
     <br/>
     na smetisko odsúdení,
     <br/>
     črepy, čo nič neosožia,
     <br/>
     troska sme v tom okamžení,
     <br/>
     jak nám umkneš, iskra božia…
     <br/>
     <br/>
     Neutuchaj, ó, nie vo mne!
     <br/>
     strvaj posledný mi po deň,
     <br/>
     šeptajúce povedomie,
     <br/>
     že som ešte dychu hoden.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578898" name="ftn.id2578898">
        22
       </a>
       ]
      </sup>
      <span class="emphasis">
       <em>
        hrnčiarova zhnetež
       </em>
      </span>
      — čo hrnčiar uhnetie, umiesi
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578926">
       </a>
       Skald veľký z veže severa
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Skald
     <sup>
      [
      <a class="footnote" href="#ftn.id2578947" name="id2578947">
       23
      </a>
      ]
     </sup>
     veľký z veže severa,
     <br/>
     stráž držiac ponad zemou celou:
     <br/>
     i nás tu zbadal — trpiteľov —
     <br/>
     tu, ľudskosť kde a právo zamiera…
     <br/>
     <br/>
     A srdce v ňom sa zachvelo,
     <br/>
     jak bola by veň rafla skala,
     <br/>
     a duša jeho zosŕkala,
     <br/>
     a hnevu mrak mu sadol na čelo:
     <br/>
     <br/>
     I schytil zákonníkov štít,
     <br/>
     sťa Mojžiš dosku prikázaní:
     <br/>
     Jak, sebci! (skríkol) vás nech chráni?
     <br/>
     a týchtam smiete trebárs ním i biť…!?
     <br/>
     <br/>
     Zas prápor rozvil slobody: —
     <br/>
     Jak, rozpustilci, vám len má viať?
     <br/>
     a totým hájkou v zákaz stávať,
     <br/>
     i mysle kde klík zlatý vychodí?
     <br/>
     <br/>
     Tak ľudskosti vzal znamenie:
     <br/>
     chlieb boží vzniesol s krvou hrozna: —
     <br/>
     Nenávistníci! či ho pozná
     <br/>
     váš spurný duch a srdce kamenné?
     <br/>
     <br/>
     Nie, chvastaví ste rytieri;
     <br/>
     ste uchvátili povesť dobrú:
     <br/>
     hľa, koľkí u vás o dych žobrú!…
     <br/>
     Dosť, koniec sveta priazne, dôvery…
     <br/>
     <br/>
     Však zbudlo ešte pokánie: —
     <br/>
     Späť od priepasti o živote!
     <br/>
     Smer pravdy voľte! vpravo choďte,
     <br/>
     pravice hľadať k zmieru podané —
     <br/>
     <br/>
     Čo chcete, aby činili
     <br/>
     vám iní, i vy čiňte tože.
     <br/>
     Kto stlal by zdravým smrtné lože,
     <br/>
     kto pre živých by kopal mohyly?
     <br/>
     <br/>
     Mier pred ľudskosti oltárom
     <br/>
     zasväťte, mocný všetkých spasiť…
     <br/>
     Slávičie jazyky jesť, ducha hasiť,
     <br/>
     slúž krvilačným ku cti barbarom!
     <br/>
     <br/>
     Len bratstvo stvorí nápravu,
     <br/>
     že zhynú sváry, biedy, špaty;
     <br/>
     i úcta sveta k vám sa vráti —
     <br/>
     ja sám svoj veniec dám vám na hlavu…
     <br/>
     <br/>
     — Čo oni? Z úst im kypí žlč,
     <br/>
     sa pometali ani hady,
     <br/>
     a nevediac si v núdzi rady,
     <br/>
     mu rúhajú sa: Slepý skalde, mlč!
     <br/>
     <br/>
     Lžeš! blúzniš!… (Checht až zaprskal.)
     <br/>
     A poplieskajúc svojím hromom,
     <br/>
     vypäto ženú za fantómom
     <br/>
     po ceste krivdou vydláždenej diaľ —
     <br/>
     <br/>
     A mlčky prorok severa
     <br/>
     si utrel sliny chmárkou bielou
     <br/>
     a na slziacich trpiteľov
     <br/>
     očima v slzách dosiaľ pozerá…
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578947" name="ftn.id2578947">
        23
       </a>
       ]
      </sup>
      <span class="emphasis">
       <em>
        skald
       </em>
      </span>
      — staroškandinávsky básnik, skladajúci piesne o bojoch a víťazstvách; Hviezdoslav tu myslí na nórskeho spisovateľa Björsona, ktorý pozdvihol svoj bojovný hlas proti utláčaniu Slovákov v Uhorsku. (Björnstierne Björnson žil v r. 1832 — 1910.)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579031">
       </a>
       Nuž, navždy by tie nenávistné mraky
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Nuž, navždy by tie nenávistné mraky
     <br/>
     nám boli zvisli nad hlavami,
     <br/>
     ten príval dusných, studených krýh, aký
     <br/>
     sprevádza rakvu v bezdno jamy?
     <br/>
     či tak?… Nie! verte živej viery studni,
     <br/>
     čo v duši spevca vášho zoviera:
     <br/>
     hoc kliatbou ľpie, sťa vlak tiarch lezie nudný,
     <br/>
     je preds’ len oblak prechodný a bludný:
     <br/>
     nie vrcheň večera!
     <br/>
     <br/>
     I oblohou za vysokého leta
     <br/>
     sa zrazu takto zhluknú chmáry
     <br/>
     a drepia — šata smrti rozostretá —
     <br/>
     v okáľoch hrozbu, výsmech v tvári;
     <br/>
     no kto by táral: ľudia, o poludní
     <br/>
     deň zomrel, máš: skon sveta naozaj…!?
     <br/>
     Nie, rečie každý: kŕdeľ mračien bludný,
     <br/>
     vztek vychrlia a zahynú — a vľúdny
     <br/>
     vzplá slnca obličaj.
     <br/>
     <br/>
     A slnce pravdy o čo stálejšie je,
     <br/>
     než ktormu preds’ s dňom nutno kapať!
     <br/>
     To bez úbudku svieti vždy a hreje,
     <br/>
     preň nejestvuje noc a západ:
     <br/>
     jak vzišlo raz, vždy tróni na poludní
     <br/>
     a rozosiela svetlo milené…
     <br/>
     Že čmudí lož mu v stret, pysk strieka brudný?
     <br/>
     Čuj: hlása srdca zvon, um istí kľudný:
     <br/>
     Nič viac, len zatmenie!
     <br/>
     <br/>
     A toto slnce naše je, oj, naše!
     <br/>
     Nuž, nezúfajte! v mrákot tôni
     <br/>
     imž trápno dlieť, bo tlačí kamdiaľ ťažšie,
     <br/>
     dych mrazí vám a výhľad cloní:
     <br/>
     To slnce nikdy nezmohol sen trudný,
     <br/>
     neskleslo navlas nikdy z prestola;
     <br/>
     vždy pôsobí, jas spriada na deň ku dni:
     <br/>
     mam rozptýli, si zmyje v svetla studni
     <br/>
     tvár, azúr dokola…
     <br/>
     <br/>
     Veď pravda kríža či tiež netrpela
     <br/>
     tmy poškvrnu a zloby muky?
     <br/>
     a pretrpela ich a neumrela;
     <br/>
     kríž podmanil si vraha pluky!…
     <br/>
     Tá pravda je i naša: nezabudni,
     <br/>
     kto jej si vyznavač a trpiteľ;
     <br/>
     a znaky sú a každý neošudný:
     <br/>
     má sily sprerážať krov vekov bludný
     <br/>
     na spôsob zlatých striel —
     <br/>
     <br/>
     Či nevidíte žiarou od severa
     <br/>
     tlieť prorokovo zahorlenie?
     <br/>
     hen skvelý pás: meč rytier-bohatiera?
     <br/>
     tam zas jak pútnik prútom ženie
     <br/>
     hyd predsudkov späť v brloh bájok čudný?
     <br/>
     a iných, našu prť jak v nebeský
     <br/>
     svor rovnajú?… Ba blíži sa deň súdny,
     <br/>
     tej pravdy slnce odkryť pri poludní:
     <br/>
     toť, jeho preblesky!
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579129">
       </a>
       Ľud sa budí, ľud sa budí!
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Ľud sa budí, ľud sa budí!
     <br/>
     Poznáva už svojich ľudí:
     <br/>
     svoju znať,
     <sup>
      [
      <a class="footnote" href="#ftn.id2579150" name="id2579150">
       24
      </a>
      ]
     </sup>
     <br/>
     vernú brať
     <br/>
     v slove, v skutku vždy a všade;
     <br/>
     na ich povel má sa k činu
     <br/>
     ,za tú našu slovenčinu‘…
     <br/>
     Chvalabohu: prasknul ľad!
     <br/>
     po priehrade! po závade!
     <br/>
     <br/>
     Takto čujem plesať zhusta
     <br/>
     na široké, plné ústa.
     <br/>
     Dobre však,
     <br/>
     že je tak:
     <br/>
     priznám i sám, sám sa teším;
     <br/>
     áno, áno: len sa k činu
     <br/>
     ,za tú našu slovenčinu‘!
     <br/>
     keď nie letkom ako vták,
     <br/>
     aspoň strmým ruchom peším!
     <br/>
     <br/>
     Ale, znať vy osobivá,
     <br/>
     na ktorú už ľud sa díva,
     <br/>
     berúc smer:
     <br/>
     pozor! ver’:
     <br/>
     aby on, čo o úsvite
     <br/>
     vychádza už z tichých bydiel
     <br/>
     na postať, tak neuvidel,
     <br/>
     od rána že po večer
     <br/>
     po tôňach včuľ zas vy spíte…
     <br/>
     <br/>
     A keď čulý ľud a zdravý,
     <br/>
     s čistými jak krištáľ mravy,
     <br/>
     základ je
     <br/>
     pri hrade,
     <br/>
     rodobyt nímž má čnieť hrdý:
     <br/>
     nože, pozor, vy znať! aby
     <br/>
     vyšehrad v tom nebol slabý;
     <br/>
     nevetrilo podhradie:
     <br/>
     od hlavy že čosi smrdí.
     <br/>
     <br/>
     Ľud, putujúc, porovnáva
     <br/>
     vandrovníkov sprava-zľava:
     <br/>
     Beda vám,
     <br/>
     znať! ak klam
     <br/>
     zbadá vedúcich ho k cieľu;
     <br/>
     rukou hodí: Rovní vtáci,
     <br/>
     ľahtikári — darebáci…
     <br/>
     tí či tí… ech, pôjdem sám!…
     <br/>
     Spustlá čeľaď bez rozdielu!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579150" name="ftn.id2579150">
        24
       </a>
       ]
      </sup>
      <span class="emphasis">
       <em>
        znať
       </em>
      </span>
      — vzdelanci, inteligencia
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579195">
       </a>
       Nadarmo predkladáš, poete
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Nadarmo predkladáš, poete,
     <br/>
     prípravy srdečných pohnutí,
     <br/>
     samučkou dušou bár nadeté:
     <br/>
     každý ti hosť povie na svete:
     <br/>
     Ďakujem, nenúkaj — nechutí —
     <br/>
     Ešte keby jednoducho,
     <br/>
     menej husto, viacej sucho,
     <br/>
     sladko-horko prichystané,
     <br/>
     inak ostré, nie tak slané,
     <br/>
     ľahké-mäkké ako hmla, sen,
     <br/>
     vonné-sklonné… hej, v ňomž vtip je
     <br/>
     korenia, no hladko štípe;
     <br/>
     lahodne sa týka ďásen,
     <br/>
     na podnebí tlačí báseň…
     <br/>
     tľask-mľask!… mhm, napríklad
     <br/>
     ako — ako — demikát:
     <br/>
     vtedy hádam
     <br/>
     skôr — ba áno, sám si žiadam,
     <br/>
     vezmem rád!…
     <br/>
     <br/>
     Poznám vás, chýreční papaji!
     <br/>
     hrdinov labužnom pri stole:
     <br/>
     divé kde s krotkým mier zaháji,
     <br/>
     od plutiev, od kriel čo, stupají —
     <br/>
     révové durkajú pištole…
     <br/>
     Tam už žalúdok váš zvládze
     <br/>
     všetkých protív — pletív hrádze,
     <br/>
     náklad znesie, stroví plody
     <br/>
     zeme, vzduchu, ohňa, vody;
     <br/>
     jedlu-žriedlu dnom je, vekom…
     <br/>
     Horkýž’ by mu dostačila,
     <br/>
     trávidiel kde toľká sila
     <br/>
     (povedané neúrekom),
     <br/>
     prostá naša kaša s mliekom!
     <br/>
     uhádol kto, akurát —
     <br/>
     A objedzou demikát…?
     <br/>
     ba! ten ani
     <br/>
     neobzrú tí dva v ňom páni:
     <br/>
     Hlad a Smäd.
     <br/>
     <br/>
     Ale keď ku ducha tabuli
     <br/>
     pokrytej hostiteľ povolá:
     <br/>
     Hybajte! hlad čo ste počuli,
     <br/>
     o prameň trieskate do žuly:
     <br/>
     sadnite — hodujte u stola: —
     <br/>
     tu, len že sa prichytíte,
     <br/>
     po záhe je, apetíte:
     <br/>
     nápoj lieh, vraj, klince strava…
     <br/>
     Hosť za hosťom rýchle vstáva:
     <br/>
     tomu v hlave kujú bôle;
     <br/>
     ten má závrat; toho temer
     <br/>
     vo dva konce zohnul čemer;
     <br/>
     trasie toho, toho kole…
     <br/>
     sťa keď špitál rozdal role.
     <br/>
     Znal hostivít:
     <sup>
      [
      <a class="footnote" href="#ftn.id2579248" name="id2579248">
       25
      </a>
      ]
     </sup>
     všeliký
     <br/>
     hosť as’ dôjde, z praktiky
     <br/>
     aj sa ozve;
     <br/>
     nemyslel však preds’, že pozve
     <br/>
     kaliky —
     <br/>
     <br/>
     Nuž, poet nie je ver’ kuchárom
     <br/>
     pre slabé duchovné žalúdky,
     <br/>
     skazené kdejakým lekvárom;
     <br/>
     na jeho vatre sú odvarom
     <br/>
     nezvyklé radosti, zármutky…
     <br/>
     I jak pripravil z nich obed,
     <br/>
     úprimného srdca obeť,
     <br/>
     hej, prevolá v sveta strany:
     <br/>
     Vitajte mi, povolaní!…
     <br/>
     Ak pominú toho hlasu,
     <br/>
     spozdilci, môž’, pod záminkou;
     <br/>
     po tých pošle z ulíc, z rínkov;
     <br/>
     ak i tí — vtač vtrhne času,
     <br/>
     spustoší stôl hodokvasu,
     <br/>
     uletiac vzad do mohýl —
     <br/>
     Žiaľ, no všetko je len chvíľ
     <br/>
     dôjeď;
     <br/>
     všetko zhynie… tak i poet
     <br/>
     žil, snil, zhnil…
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579248" name="ftn.id2579248">
        25
       </a>
       ]
      </sup>
      <span class="emphasis">
       <em>
        hostivít
       </em>
      </span>
      — hostiteľ
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579285">
       </a>
       Maliarka prišla k nám z ďalekých končín
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Maliarka prišla k nám z ďalekých končín,
     <br/>
     na ceste po svete, maliarka Jeseň.
     <br/>
     Dnes ráno prikvitla vo hmlistom plášti,
     <br/>
     ťahaná vetierky v povoze zlatom:
     <br/>
     za vozku
     <sup>
      [
      <a class="footnote" href="#ftn.id2579312" name="id2579312">
       26
      </a>
      ]
     </sup>
     junoša (hovoria, básnik)
     <br/>
     pod perkom z dríštele, namiesto biča
     <br/>
     révy vňať v pravici s kystkami hrozna.
     <br/>
     I lenže obzrela kraj si náš vôkol,
     <br/>
     akiste s rozhľadom, k dielu kde pristať
     <br/>
     (medzičím mládenec zosňal jej z pliecok
     <br/>
     hermelín; so spräžou obrátil kamsi,
     <br/>
     nebodaj Tône kde hostinec…): zápäť
     <br/>
     schodík svoj rozvila, z babieho leta
     <br/>
     súkaný rebríček, ligotný, hybký;
     <br/>
     pritkla ho, dohodiac na vrchol hrabu,
     <br/>
     k najbližšej stráni (k tej, na ktorú prez rok
     <br/>
     pozerám menlivej nálady okom).
     <br/>
     Zo stupňa na stupeň švihla sa rezko,
     <br/>
     slnkom sa usmejúc, obláčik nad ňou
     <br/>
     s hanbou že odfáral; v záňadrie siahla
     <br/>
     štetcom si, zdalo sa, do srdca tam že
     <br/>
     zrovna ho zamáča: podistým ono
     <br/>
     paletou jej je —; a povznesúc štetec
     <br/>
     rozmachom oblúka, ako ten dúhy,
     <br/>
     vzala sa maľovať širokým ťahom
     <br/>
     odvrchu dospodu po stráni našej,
     <br/>
     zelenej ešte vždy od jara-leta,
     <br/>
     rýchlosťou blýskavíc nočných…
     <br/>
     „Ach, čo to
     <br/>
     maľuješ, majstryňo?“ pýtam sa, úžas
     <br/>
     na tvári, v hlase tieň ľútostný — „Obraz,“
     <br/>
     riekla mi úsečne, ani sa na mňa
     <br/>
     neobzrúc, ďalej len čmárajúc pásma
     <br/>
     cez stráne oboru krížom a krážom:
     <br/>
     v listve až sšumel hmýr, uhli sa vetvy,
     <br/>
     ako keď prudký ich pošibe lejak,
     <br/>
     prúdom ich zachytí stenúť s ním v úval,
     <br/>
     s potokom vedno stiecť, plynúť a zhynúť…
     <br/>
     „A čo to za obraz bude?“ sa ozvem
     <br/>
     poznovu dotazom úzkostným clivým.
     <br/>
     „Pozoruj, uvidíš,“ zatiahla brestu
     <br/>
     huňu vtom náterom, podviku brezy,
     <br/>
     bučiny letnice; „ale, vieš,“ tupo
     <br/>
     dodala, „náhlo mám: Úboče vaše,
     <br/>
     grúne a pahorky, koľko ich len jest
     <br/>
     (a hodne že je ich, sám vidíš), všetky,
     <br/>
     všetky — bych v podobnom poslaní čímskôr
     <br/>
     inam sa vzdialila — v krátkych dňoch musím
     <br/>
     prikrásiť maľovkou k slávnostnej chvíli:
     <br/>
     nebo keď celé sa ploticou postrie
     <br/>
     na klenbu dvorany, z gobelínov starých
     <br/>
     krov jak — a do tejto zo všetkých uhlov
     <br/>
     vetry sa zhromaždia, gavalier každý,
     <br/>
     s pľutami, pannami v úboroch z perál
     <br/>
     na veľký výročný ples to; a vlastnej
     <br/>
     pri hudbe búrlivej naskutku strhnú
     <br/>
     v chorovod
     <sup>
      [
      <a class="footnote" href="#ftn.id2579390" name="id2579390">
       27
      </a>
      ]
     </sup>
     bujný, až zatrasie svetom,
     <br/>
     v chumeľ ho pomätie ten-ktorý družba
     <br/>
     chvatne i dúbravu, záhradu iný
     <br/>
     do tanca, vo výskok, vo výkrut, až im
     <br/>
     sukienky riasou sa rozsypú, v strapkoch
     <br/>
     rozletia podlahou: kartúnky, aha!
     <br/>
     ktoré tiež ešte mám prifarbiť rúče
     <br/>
     kvietkave… moc práce! nože ma nemýľ!“
     <br/>
     Zmĺkol som bez slova. Už sa len dívam
     <br/>
     obďaleč, stŕpajúc: stráne jak tvárnosť
     <br/>
     premieňa, obracia, sťaby ju príval
     <br/>
     splakoval, zotieral —
     <br/>
     Mazala dlho,
     <br/>
     pás radiac ku pásu tekavým štetcom
     <br/>
     na ploche visatej, vypuklej tu-tam
     <br/>
     v korunnú homôlku. Konečne, keď už
     <br/>
     oponu akoby spustila prez stráň,
     <br/>
     celá že v novom sa zaleskla svetle,
     <br/>
     zo štebľa zletela motýľom hravým,
     <br/>
     povrhla štetec a na perách úsmech,
     <br/>
     v pozore milotu, pobehla ku mne,
     <br/>
     s úklonom rieknuc: „Jak? bude čo podklad?“
     <br/>
     „Podklad? ach, žlť… akú smrteľná nemoc
     <br/>
     nanáša v obličaj —“ „Nepravda, pane,“
     <br/>
     pretrhol v reči ma z útulku svojho
     <br/>
     mladý jej pohonič (hovoria, básnik),
     <br/>
     „nenie to ochra,
     <sup>
      [
      <a class="footnote" href="#ftn.id2579429" name="id2579429">
       28
      </a>
      ]
     </sup>
     lež so striebrom zlato
     <br/>
     v rodinnom spojení: prevzácna pôda,
     <br/>
     z ktorej kvet zasvitá krásny a vonný,
     <br/>
     vzchádzajúc z tajnostných túženia mrákot,
     <br/>
     na objem skladajúc ľúbostné lupne:
     <br/>
     najsladšej lásky kvet… opojný kalich
     <br/>
     z rúk noci… pôvabnej úplnok luny,
     <br/>
     o ktorej, ľalii — pamätaj sa len —
     <br/>
     v mojom či veku si nespieval tobôž,
     <br/>
     širáčik zdobený šafranu perkom…?“
     <br/>
     Na druhý deň znova uviazla v práci.
     <br/>
     Na grunte včerajška úsilne ďalej
     <br/>
     kreslí a utvára zvláštny svoj obraz,
     <br/>
     na vzdušnom sem-tam sa hučkajúc priečli,
     <br/>
     pavúk jak na nitke, pokým sieť viaže.
     <br/>
     „Karmín, ha! horúčky… posledný vzplápol
     <br/>
     života —“ „Mýliš sa!“ sluha jej zas sa
     <br/>
     ohlásil záporne; „líčka to zánet,
     <br/>
     láska čo ožihla… polovic studu,
     <br/>
     dychtenia polovic… ružové zore!…“
     <br/>
     „Červánky večera, viem, ach, dňa hrdza…“
     <br/>
     <br/>
     V tretí deň chcela snáď zavŕšiť dielo,
     <br/>
     lebo už úsvit ju postihol pri ňom;
     <br/>
     od mrazu krahli jej obratné prsty,
     <br/>
     štetec sa v inovať omotal zavše:
     <br/>
     pomaly — ale preds’ vynikal obraz —
     <br/>
     „Hach, fľaky umrlčie! (vykríknem) trúcheň!…
     <br/>
     Po stráni malebnej… Opáľ ju, znešvár
     <br/>
     do kosti, mazáčko!“ „Zavráť ho, pani!“
     <br/>
     tovariš zduril sa. „Nováčik, nikdy
     <br/>
     nevidel, červeň že zahráva v lilu;
     <br/>
     ani len nepozná poradia farieb
     <br/>
     od bela do černe, hahaha!…“
     <br/>
     „Ticho!“
     <br/>
     zahriakla sršňa. A s úškrnom trpkým
     <br/>
     zvrtla sa ku mne: „Nuž, nevieš, že v ruži
     <br/>
     trčí už červ? v klase sneť tleje, oheň
     <br/>
     na popol zhára? stín zaviera svetlo?
     <br/>
     na každom čele tkvie minula poznak…?“
     <br/>
     Zdúpnel som; zaúpel, osŕkal bôľom —
     <br/>
     <br/>
     „Čo sa ti robí?“ ma tíši. „Veď príde
     <br/>
     maliarka Vesna zas —“ „Ach, čo mi z toho?
     <br/>
     Kto zná, či dočkám sa príchodu jej? ach,
     <br/>
     nesmierna medzitým zimušná priepasť!…“
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579312" name="ftn.id2579312">
        26
       </a>
       ]
      </sup>
      <span class="emphasis">
       <em>
        vozka
       </em>
      </span>
      — pohonič
     </p>
    </div>
    <div class="footnote">
     <p>
      <sup>
       [
       <a class="para" href="#id2579390" name="ftn.id2579390">
        27
       </a>
       ]
      </sup>
      <span class="emphasis">
       <em>
        chorovod
       </em>
      </span>
      — dievčenský sborový tanec sprevádzaný piesňami (bez hudby)
     </p>
    </div>
    <div class="footnote">
     <p>
      <sup>
       [
       <a class="para" href="#id2579429" name="ftn.id2579429">
        28
       </a>
       ]
      </sup>
      <span class="emphasis">
       <em>
        ochra
       </em>
      </span>
      — farba žltočervených odtienkov
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579505">
       </a>
       Schádza už na svetle, na žiari schádza
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Schádza už na svetle, na žiari schádza,
     <br/>
     v mrak obzor sa zahalil, zavieva chlad:
     <br/>
     ak porastie ešte ká pomyslov vňať,
     <br/>
     chatrná bude, ej, žalostná mládza!
     <br/>
     <br/>
     Detva jak, ktorú, ach, odumrel rodič,
     <br/>
     bez otcovskej bezpeči, bláh materských,
     <br/>
     a nenájde na svete náhrady ich:
     <br/>
     sirota, povrheľ, bied slotou brodič —
     <br/>
     <br/>
     Pozdníčka, bledúšik, krehučkých zhybál;
     <sup>
      [
      <a class="footnote" href="#ftn.id2579537" name="id2579537">
       29
      </a>
      ]
     </sup>
     <br/>
     len v letničke krátkej a — zima tu zlá;
     <br/>
     vždy na očkách slzičky — Osŕkla, hľa:
     <br/>
     za vlásky pokvakol vietor ju, šibal…
     <br/>
     <br/>
     Nehodno kosiť ju, nehodno zbierať:
     <br/>
     ni neuschne na slnci zápalu, v spev
     <br/>
     nezašuští voňave hrabáčok, diev;
     <br/>
     najlepšie nechať ju na stonkách zmierať.
     <br/>
     <br/>
     Víchru a mrazu: im zíde sa obom;
     <br/>
     čo nestrhá času ten hnev, trieliac v laz
     <br/>
     kam s korisťou, bezcitný zahrdne mráz —
     <br/>
     Kolískou bola si, nech si je hrobom!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579537" name="ftn.id2579537">
        29
       </a>
       ]
      </sup>
      <span class="emphasis">
       <em>
        zhybál
       </em>
      </span>
      — zhýbadiel
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579561">
       </a>
       Otavienka, otava
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Otavienka, otava,
     <br/>
     trávka sa ti strháva:
     <br/>
     čo tak stŕpaš? nenahliadam —
     <br/>
     Zľakla si sa čoho? hádam
     <br/>
     mátoha kde škuľavá.
     <br/>
     <br/>
     — Nie mátohy, tej sa ja
     <br/>
     nebojím, lež šuhaja
     <br/>
     toho skorej, čo dnes zase
     <br/>
     hen pod hájom volky pasie;
     <br/>
     sem sa s nimi zastrája…
     <br/>
     <br/>
     Neboj sa tej chamradi:
     <br/>
     veď sa ona nahľadí!
     <br/>
     Príde hájnik, teľce zajme;
     <br/>
     no a zbojcu, vieš, kde dáme?
     <br/>
     Richtárovi do klady! —
     <br/>
     <br/>
     Otavienka, otava,
     <br/>
     trávka sa ti strháva;
     <br/>
     čo osŕkaš? Zima je ti,
     <br/>
     mladici? i slnko svieti —
     <br/>
     či si chorá, boľavá?
     <br/>
     <br/>
     — Ach, ten vietor studený
     <br/>
     hneď mi vôľu premení:
     <br/>
     dúchne len, už na bôľ scitnem —
     <br/>
     Nedorastiem, nezakvitnem…
     <br/>
     mladá zomriem v jeseni!
     <br/>
     <br/>
     Netráp sa! Znám vetru hať,
     <br/>
     odraziť ho, zamestnať:
     <br/>
     háj zapálim hen tým činom,
     <br/>
     a ty budeš hriať sa pri ňom,
     <br/>
     rásť si budeš, prekvitať…
     <br/>
     <br/>
     Tuší však, že všetko mam,
     <br/>
     čím ju teším, zastávam:
     <br/>
     osŕka len a sa chveje —
     <br/>
     To tá nádej bez nádeje,
     <br/>
     akú i ja v srdci mám…
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579621">
       </a>
       Na jednej strane hony ozimín
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Na jednej strane hony ozimín,
     <br/>
     na druhej diely ďateliny:
     <br/>
     a pomedzi ne potok, horský syn,
     <br/>
     s hukotom, s pleskotom
     <br/>
     uháňa, trieli do doliny,
     <br/>
     jak keď sa valí hrom…
     <br/>
     <br/>
     Mu darmo kýva žitko množstvom viech,
     <br/>
     bez počtu prsty ďatelina:
     <br/>
     len hrnie vdol, spev na rtoch (ples i smiech;
     <br/>
     či nárek skôr a kviľ?);
     <br/>
     na všetkých známych zapomína,
     <br/>
     s kým žil, s kým bratstvo pil.
     <br/>
     <br/>
     Nečuje ani šumu rodných hôr,
     <br/>
     nie ozveny z pŕs svojho brala,
     <br/>
     kde prehliadol čo zeme hviezdny zor,
     <br/>
     kol vtáctvu na radosť;
     <br/>
     kde chmára ho aj priplekala,
     <br/>
     vše spustiac z dúhy most…
     <br/>
     <br/>
     I krovie brežné márne prieči mu,
     <br/>
     sa prekladajúc plotom-košom,
     <br/>
     naň nakladajúc nošu podzimu,
     <br/>
     svoj padajúci list;
     <br/>
     no, akoby bol listonošom,
     <br/>
     hŕŕ! zhučí, ísť a ísť…
     <br/>
     <br/>
     Na nebi mračná tenže vzali smer:
     <br/>
     snáď on ich späl v pruh paralely,
     <br/>
     on zazvonil ich domov na večer,
     <br/>
     kdes’ večný na oddych;
     <br/>
     svet aspoň hlasom zabral celý,
     <br/>
     ináče kol ak vzdych —
     <br/>
     <br/>
     Na brehu stojím: vedľa uteká
     <br/>
     on, slobodiac sa ramenama,
     <br/>
     a pred sebou mám život človeka:
     <br/>
     Tak z neznáma i on
     <br/>
     prechodí rýchlo do neznáma…
     <br/>
     zbavený časných spôn.
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579681">
       </a>
       Prázdne pole, pusté pole
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Prázdne pole, pusté pole,
     <br/>
     pohrúžené do nevole
     <br/>
     mlčí, dumá v chladnej tôni.
     <br/>
     Iba vatra na strnisku
     <br/>
     v znak života v diali, blízku
     <br/>
     bĺkne ešte, usmeje sa,
     <br/>
     ziskriac splesá;
     <br/>
     či to pole slzy roní?
     <br/>
     <br/>
     Tak je to i v ľudskej duši
     <br/>
     po žniach zlatých: dumá, čuší
     <br/>
     bez nárazu, bez pohnútok,
     <br/>
     odvrátená od studienky —
     <br/>
     Iba ohník rozpomienky
     <br/>
     ak vše blysne z rias jej lona;
     <br/>
     či to ona
     <br/>
     na perly rozpúšťa smútok?
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579718">
       </a>
       U hrobu zastať prírody
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     U hrobu zastať prírody
     <br/>
     a prizerať sa jej doň zapadaniu —
     <br/>
     nie, nechajte ma, nemýľte ma!
     <br/>
     nič desného to pre mňa nemá:
     <br/>
     mňa ukája, mne lahodí,
     <br/>
     hoc slzy z očí cíčkom kanú…
     <br/>
     <br/>
     Tak poznať márnosť z tvári v tvár,
     <br/>
     jak všetko v priepasť minulosti tenie,
     <br/>
     ten vidieť velespád — a pritom
     <br/>
     sa v slzách cele vyliať citom:
     <br/>
     je očisty, mi verte, dar,
     <br/>
     slasť modlitby i dobrodenie.
     <br/>
     <br/>
     To najvzácnejšia náuka:
     <br/>
     jak životné si vážiť výhry, straty;
     <br/>
     jak neklamať sa, neupadať,
     <br/>
     z chmár k jasnine si stupne skladať…
     <br/>
     A srdce viac nám nepuká,
     <br/>
     sme už tu na nebesá vzatí!
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579756">
       </a>
       Nad nami, drahá, viď len, divé letia húsky
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Nad nami, drahá, viď len, divé letia húsky,
     <br/>
     sa presťahujúc. Čo raz švihnú peruťami,
     <br/>
     sťa kladivy vždy hlbšie zarazia svoj úzky
     <br/>
     klin v diale priestraň, v húšť šmúh, v oblač v radoch, v zhluku;
     <br/>
     včuľ zgágali, či čuješ? — Myslíš, pozdrav nám i
     <br/>
     ples cestujúcich, lebo tešia sa i samy,
     <br/>
     že odchodia… šak? Mne, ej, hlas sa tým byť nezdá:
     <br/>
     ja vycítil som z neho rozlúčenia muku,
     <br/>
     stesk, kraj že opúšťajú milý, rodné hniezda
     <br/>
     a bez návratu snáď —
     <br/>
     Ach, podajže mi ruku!
     <br/>
     <br/>
     A celé nebo, zdá sa mi, sa pohlo zápäť:
     <br/>
     nebadáš i ty? s nemým premien vlnobitím
     <br/>
     jak mútny príval plynie na pošmúrny západ?
     <br/>
     Niet zorí viac, čo v sľubnom vídali sme puku
     <br/>
     tlieť na ňom — rozprsknúť sa koloritom sýtym
     <br/>
     na kvet dňa: naším kvetom do azúru
     <sup>
      [
      <a class="footnote" href="#ftn.id2579806" name="id2579806">
       30
      </a>
      ]
     </sup>
     všitým;
     <br/>
     je po víchriciach snáh, túh blýskaviciach mladých;
     <br/>
     zrak nespočinie ani dúhy na oblúku;
     <br/>
     na obzor sadá mrku siný, chladný nádych,
     <br/>
     zástera umrlčia…
     <br/>
     Ach, podaj svoju ruku!
     <br/>
     <br/>
     Nie potok zhučal to? Hej, zase nížin smútok
     <br/>
     nás odvoláva k sebe výšin od divadla.
     <br/>
     Kde sme, sa pýtaš? Neviem; ale u tých vrútok
     <sup>
      [
      <a class="footnote" href="#ftn.id2579824" name="id2579824">
       31
      </a>
      ]
     </sup>
     <br/>
     čajs’, kde sa roztečené zemskú prez okľuku
     <br/>
     spájajú žiale, bôle na hron
     <sup>
      [
      <a class="footnote" href="#ftn.id2579834" name="id2579834">
       32
      </a>
      ]
     </sup>
     bez zrkadla:
     <br/>
     kam každá slza beží, ako z oka spadla,
     <br/>
     z pŕs každých šumí vzdych, krv kvapká z každej jazvy —
     <br/>
     Ha! jačí: za posly poď!… rozoznávam v hluku
     <br/>
     kol strníšť všetkých, všetkých utrápencov názvy;
     <br/>
     poď v more zábudy!…
     <br/>
     Ach, podaj, podaj ruku!
     <br/>
     <br/>
     List prší zo stromov; ho vetry odnášajú
     <br/>
     na cintor sveta — v práci hrobári to praví —
     <br/>
     kam pozrieš, pohreb tiahne v ker z kra, z hája k háju
     <br/>
     sťa chumeľ pri plačlivom funebrála zvuku.
     <br/>
     Jak vtáci hen a chmáry v letku do diaľavy,
     <br/>
     tam útek potok: i tu sťahovavé zjavy;
     <br/>
     uniká vôkol všetko, všetko závej chyce
     <br/>
     pomíjajúcna… Aha! služby bez ponuku,
     <br/>
     ba bez omluvy i mne obletuje líce,
     <br/>
     jak uvädlý by list —
     <br/>
     Ach, podaj skoro ruku!
     <br/>
     <br/>
     Hja, života strom: — vrchol v nebi nezmeranom,
     <br/>
     a nad zem sklonom len čo konárik mu siaha:
     <br/>
     on životom tu všetkým — sme tiež lístky na ňom,
     <br/>
     len lístky, nemajúce práva na záruku
     <br/>
     trvania, v úžitku bárs najvyššieho blaha…
     <br/>
     I nač sa mámiť diaľ, nač umlčovať, drahá,
     <br/>
     že lístok môj už uzrel, na odpad sa chýli,
     <br/>
     len vetra ruch…? Hej, čas nám myslieť na rozluku —
     <br/>
     Jak? och, to nechcem, tvoj by slzy pobielili,
     <br/>
     chráň Boh ma od toho!…
     <br/>
     Oj, podaj ešte ruku!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579806" name="ftn.id2579806">
        30
       </a>
       ]
      </sup>
      <span class="emphasis">
       <em>
        azúr
       </em>
      </span>
      — modrá farba blankytného neba
     </p>
    </div>
    <div class="footnote">
     <p>
      <sup>
       [
       <a class="para" href="#id2579824" name="ftn.id2579824">
        31
       </a>
       ]
      </sup>
      <span class="emphasis">
       <em>
        u tých vrútok
       </em>
      </span>
      — kde sa stečú rieky, kde sa do seba vrútia
     </p>
    </div>
    <div class="footnote">
     <p>
      <sup>
       [
       <a class="para" href="#id2579834" name="ftn.id2579834">
        32
       </a>
       ]
      </sup>
      <span class="emphasis">
       <em>
        hron
       </em>
      </span>
      — prudko sa valiaca rieka alebo potok (od slova hrnúť sa)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579882">
       </a>
       Keď v jeseni zrazu tak pustí sa svet
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Keď v jeseni zrazu tak pustí sa svet
     <br/>
     v chmár podobe, vtáctva i lísťaťa v let
     <br/>
     a šum čujem na cestách, vidím spech tuhý:
     <br/>
     i vo mne tu rozpnú sa perute túhy,
     <br/>
     <br/>
     tej túžby, čo sama je životom v nás,
     <br/>
     juž priestor neobmedzil, nesputnal čas;
     <br/>
     tá na podlet, na odlet rozvije kriela:
     <br/>
     vzlet duše to — ona je! holúbka biela.
     <br/>
     <br/>
     A schytí ma, vytrhne z náručia tmám
     <br/>
     tým pozemským, so sebou unáša — kam?
     <br/>
     Nevyzvedám, na jej sa spoľahnem vôľu:
     <br/>
     som bezpečný, poneváč ideme spolu.
     <br/>
     <br/>
     Niet vtáka, čo sieť by znal nebeských ciest,
     <br/>
     niet hvezdára, toľko čo obzrel už hviezd,
     <br/>
     jak ona; tí pochybiť, prehliadnuť môžu:
     <br/>
     v nekonečnu ona má rukoväť božiu!…
     <br/>
     <br/>
     Jak včielka vše po lúke, po azúre
     <br/>
     brnk!… nový kde zorí kvet, zdroj slasti vrie;
     <br/>
     a kŕmi ma, pasúc sa v hviezdnatom poli.
     <br/>
     Špeť v kalíškoch — šepne mi — tu sme už boli…
     <br/>
     <br/>
     A letíme, pablesk jak najprudší ver’,
     <br/>
     kam? nepýtam jej sa — nač? vie ona smer.
     <br/>
     Vtom kriela sa zjašú jej, výskne: Viď, tamo…
     <br/>
     Čo? — vari ju osvitlo záhrobie samo.
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579940">
       </a>
       Nie, slovenského darmo od poetu
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Nie, slovenského darmo od poetu
     <br/>
     žiadate čisté zvuky varyta,
     <br/>
     bez sváru dňa a rmutu bez prímetu,
     <br/>
     z nichž krása dúhou z rosy zasvitá.
     <br/>
     Umenie také pod nebom sa rodí,
     <br/>
     kde priazeň pohôd je mu k pomoci,
     <br/>
     do mračien denne slnko nezachodí:
     <br/>
     hej, slobody kde zlaté zrejú plody,
     <br/>
     pych panský nepeleší, nestenú otroci…
     <br/>
     <br/>
     Slovenský poet — ó! tiež toho neba
     <br/>
     rád znal by šťastný príkrov nad sebou,
     <br/>
     zabudnul na svet, na samého seba —
     <br/>
     a uchvátený citov velebou,
     <br/>
     by strún sa dotýkal v hold samej kráse:
     <br/>
     a pieseň jeho zdrojom tryskla by
     <br/>
     zo slojí bár, no v krištáľovom jase,
     <br/>
     a svitla vatrou z hôr, jak na atlase
     <br/>
     večernom hviezda — iskra zo slnca pahraby —
     <br/>
     <br/>
     No on je najprv poslom k svojmu ľudu,
     <br/>
     hry voľnej kúzlo má len pridané.
     <br/>
     Kým spevci kol si ako vtáci hudú,
     <br/>
     on v ľude musí plniť poslanie;
     <br/>
     len kuknúť ak môž’, čo je za obzorom,
     <br/>
     tak zaľahol mu srdcom jeho ľud:
     <br/>
     bdie ani matka pri dieťati chorom —
     <br/>
     Nie, nestihne sa túlať meteorom:
     <br/>
     kde rozožal sa, tam je povinen zahasnúť.
     <br/>
     <br/>
     A preto, nie-li vetroplach či šudier,
     <br/>
     zajedno môž’ len s ľudom byť i žiť.
     <br/>
     I keď mu tepú ľud, on predne úder
     <br/>
     a najživšie sám musí pocítiť,
     <br/>
     a prší krívd, škôd dôpust mlatbou-siatbou…
     <br/>
     Nuž jeho spev čím môž’ byť neináč?
     <br/>
     Nie myšlienky a citu svetlou svadbou;
     <br/>
     prou s vrahmi len s hryzoviskom, kliatbou…
     <br/>
     alebo v bezmocenstve prepukne v krušný plač.
     <br/>
     <br/>
     Lež poet náš i zato vyčnel hlavou,
     <br/>
     by na svojeť jak pastier dozeral,
     <br/>
     bol cherubom jej reči,
     <sup>
      [
      <a class="footnote" href="#ftn.id2579993" name="id2579993">
       33
      </a>
      ]
     </sup>
     hájnym mravov,
     <br/>
     plel nečin, chyby kliesnil, zmýval kal:
     <br/>
     a tu má tobôž neraz príležitosť
     <br/>
     sa hnevom zapáliť i zhrmieť vtom,
     <br/>
     chvast čujúc, nestud, hlupstva dôležitosť,
     <br/>
     zrúc ničomnosť, lieň, chabú ostražitosť,
     <br/>
     jak Nikodém je temer totožný s Judášom…
     <sup>
      [
      <a class="footnote" href="#ftn.id2580013" name="id2580013">
       34
      </a>
      ]
     </sup>
     <br/>
     <br/>
     Tu jeho spev tiež nezaslúži mena,
     <br/>
     súc znesvätením krstu umenia;
     <br/>
     no či je hoden zato odsúdenia?
     <br/>
     On vtedy liek, nôž, oheň znamená:
     <br/>
     úd uzdraviť, čo rakovinou chorie;
     <br/>
     blen kvapkať v sklenky chase z Rozkošíc;
     <br/>
     nadutcom lámať šije ku pokore,
     <br/>
     a bláznom, tancujúcim na cintore,
     <br/>
     sa kol nôh zavše opliesť pradenom vreteníc…
     <br/>
     <br/>
     Tak slovenského poetu, hľa, pieseň
     <br/>
     je zamotaná v kázne úlohy.
     <br/>
     I aby rozpäl svedomia si tieseň,
     <br/>
     čo iného môž’ poet úbohý?
     <br/>
     jak lekárnik len miecha city, miecha
     <br/>
     na recept, Boh čo sám mu predložil:
     <br/>
     prostriedky spásy — zriedka slasť i techa;
     <br/>
     a mladosť pošla: za ňou starec spechá,
     <br/>
     a sám sa z poézie lahody nedožil! —
     <br/>
     <br/>
     Nuž, márne, poslanci vy súdnych kruhov,
     <br/>
     od neho harmóniu žiadate:
     <br/>
     a čo by kvetu susedil vždy, dúhou
     <br/>
     pil Kastalidiek žriedlo bohaté!
     <sup>
      [
      <a class="footnote" href="#ftn.id2580052" name="id2580052">
       35
      </a>
      ]
     </sup>
     <br/>
     Umenie krásne pod nebom sa rodí,
     <br/>
     kde zdar má pohôd na dni, za noci,
     <br/>
     v mrak búrky večne slnce nezachodí:
     <br/>
     hej, voľnosti kde chutné zrejú plody,
     <br/>
     pych panský nezúri a neškrípu otroci…
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579993" name="ftn.id2579993">
        33
       </a>
       ]
      </sup>
      <span class="emphasis">
       <em>
        bol cherubom jej reči
       </em>
      </span>
      — bol obrancom jej reči; slovo cherub je z hebrejčiny a znamená anjela, obrancu božieho trónu
     </p>
    </div>
    <div class="footnote">
     <p>
      <sup>
       [
       <a class="para" href="#id2580013" name="ftn.id2580013">
        34
       </a>
       ]
      </sup>
      <span class="emphasis">
       <em>
        jak Nikodém je temer totožný s Judášom
       </em>
      </span>
      — v Novom zákone na niekoľkých miestach spomínaný Nikodém, člen Vysokej rady, zákonník, zmýšľaním farizej, je predstaviteľom vzdelaného žida, ktorý sa neodváži Krista vyznať verejne; Hviezdoslav tu nevidí veľký rozdiel medzi tými, ktorý sa neodvážia verejne hlásiť k svojmu národu a zradcami.
     </p>
    </div>
    <div class="footnote">
     <p>
      <sup>
       [
       <a class="para" href="#id2580052" name="ftn.id2580052">
        35
       </a>
       ]
      </sup>
      <span class="emphasis">
       <em>
        Kastalidiek žriedlo bohaté
       </em>
      </span>
      — starovekí Gréci verili, že Apolón (boh slnca a ochranca umení) a múzy (bohyne umení a vied) sídlia na vrchu Parnas; na jeho úpätí bolo žriedlo pomenované podľa mena nymfy (stelesňujúcej prírodnú silu) Kastálie
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2580080">
       </a>
       Za viny otcov pykať
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Za viny otcov pykať
     <br/>
     je detí údelom.
     <br/>
     Nič neprospie tu vzlykať,
     <br/>
     sa prieť a vyhovárať:
     <br/>
     to čierno na bielom,
     <br/>
     nech padá trápne, ľúto,
     <br/>
     si už raz vštepiť treba
     <br/>
     a z neho vše sa kárať —
     <br/>
     Povedzte pravdu túto
     <br/>
     tým žiadostivým chleba,
     <br/>
     hen mladým priateľom.
     <br/>
     <br/>
     Hej, pochybili starí
     <br/>
     riad, spôsob, bohužiaľ.
     <br/>
     Žať zochceli už zjari,
     <br/>
     kde siať len načim ešte,
     <br/>
     by gazda v lete žal;
     <br/>
     hja, ľudia… Zasadený
     <br/>
     však stržeň mali v duši,
     <br/>
     čo nevytiahli kliešte
     <br/>
     im žiadnych pokušení:
     <br/>
     dnu mali, jak sa sluší,
     <br/>
     svoj svetlý ideál!
     <br/>
     <br/>
     Nuž, povedzte tej mladi:
     <br/>
     má jaro, poľa dosť;
     <br/>
     nech s Bohom siať už hľadí —
     <br/>
     Nech nešomre, že biediť
     <br/>
     a tvoriť povinnosť
     <br/>
     by iba starých bola,
     <br/>
     a sama povolaná
     <br/>
     je plné truhly zdediť,
     <br/>
     a u hojného stola
     <br/>
     bez práce do skonania
     <br/>
     sa kochliť ako hosť.
     <br/>
     <br/>
     Otcovia vyrkli heslo,
     <br/>
     ním mysliac uniesť svet,
     <br/>
     jak spočiatku ho nieslo;
     <br/>
     zabudli v horlivosti,
     <br/>
     že slovu dnes už niet
     <br/>
     síl obliecť divu telo,
     <br/>
     a požehnanie slova
     <br/>
     len skutky zdarom hostí.
     <br/>
     Tak slovo uletelo,
     <br/>
     k činnosti zora nová;
     <br/>
     zostali hory bied.
     <br/>
     <br/>
     Nuž, recte omladine:
     <br/>
     Dôjsť cieľa ľze len dvom,
     <br/>
     blúdiacim pojedine:
     <br/>
     čin to a zápal pravý;
     <br/>
     tí v spolku — blesk i hrom —
     <br/>
     zahrnú šťastia plody…
     <br/>
     To uč sa, mlaď, si zvykať:
     <br/>
     a veniec vezme slávy,
     <br/>
     bo svet náš preporodí.
     <br/>
     Za chyby otcov pykať
     <br/>
     je detí údelom.
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2580139">
       </a>
       Ba všetko podrobené
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Ba všetko podrobené
     <br/>
     je totu zmene;
     <br/>
     to najmocnejšia z vlád.
     <br/>
     Si utkvel na čom stále,
     <br/>
     sa úfaš, tešíš, ale
     <br/>
     mžik: v obrat kolovrat —
     <br/>
     <br/>
     A takto večne zvŕta
     <br/>
     sa kolo zmeny,
     <br/>
     až kráž mu splynie spíc.
     <br/>
     Čo zbadáme, je črta,
     <br/>
     zvuk leda z pretrielení
     <br/>
     blýskavíc-hrmavíc.
     <br/>
     <br/>
     Čo včera skrslo hore
     <br/>
     a rovno zore
     <br/>
     sa pechorilo tam:
     <br/>
     dnes na samom tlie spodku.
     <br/>
     Chceš za ním, s lósom v pôtku…?
     <br/>
     Ujď sfingám, priepastiam.
     <br/>
     <br/>
     Tu samá kukla platí,
     <br/>
     kolíska s hrobom:
     <br/>
     pár, čo sa neharká.
     <br/>
     Či chrúst, či motýľ zlatý,
     <br/>
     je hosť: buď vďačný obom;
     <br/>
     či škrie ťa pretvárka?
     <br/>
     <br/>
     Však v klin sa noci skláňa
     <br/>
     už od včasrána
     <br/>
     svet, až sa vyprostí
     <br/>
     zas… Mlč, ech, cítim znavu,
     <br/>
     potrebu oprieť hlavu
     <br/>
     na vankúš večnosti…
     <br/>
    </p>
   </div>
   <p>
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2580192">
       </a>
       Spí matka zem
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Spí matka zem. Spí hlboko
     <br/>
     pod novým snehu prikrývadlom,
     <br/>
     čo tkáčka meteľ utkala jej
     <br/>
     na krosnách, strmo zarazených
     <br/>
     z ľadovcov medzi uhly sveta:
     <br/>
     mráz prenikavý tenkým brdom,
     <br/>
     z chmár nauzlené niteľnice,
     <br/>
     bidlami sever; za osnovu
     <br/>
     osuheľ, z inovatky utok,
     <br/>
     z bavlny stepí nebeských…
     <br/>
     Hľa! ešte behá bleskotave
     <br/>
     pomedzi priadzu člnok, mesiac,
     <br/>
     jak podnožiny šíre zívli;
     <br/>
     a bidlá bijú, až sa striasa
     <br/>
     stav, na kúdol sa zvíri vozduch —
     <br/>
     šťuk! spúšťadlo a návoj hŕŕ-hŕŕ!
     <br/>
     sa zavalí… Tká metelica,
     <br/>
     náruživosťou rozohnaná
     <br/>
     (až spod čepca jej bzikli čupry):
     <br/>
     za zastieradlo ponad posteľ
     <br/>
     na plachte ešte dotkáva.
     <br/>
     <br/>
     Spí matka zem. Spí pokojne,
     <br/>
     obkolesená minulosti
     <br/>
     obyvateľstvom nesčíselným:
     <br/>
     tým bez foriem už, tvarov, podôb,
     <br/>
     bez známok predošlého bytia —
     <br/>
     tým na pokoji popolovom.
     <br/>
     Že o čom sníva, kto by vedel,
     <br/>
     kto vyznal sa v snách všehomatky!?
     <br/>
     Snáď o nich práve, o mŕtvolách
     <br/>
     tých kol nej, deťoch svojich, ktoré
     <br/>
     od chvíle, jak sa, panna hviezda,
     <br/>
     za slnce bola vydala,
     <br/>
     ním milovaná po manželsky,
     <br/>
     mu porodila, odchovala
     <br/>
     na prsiach verných, po nečase
     <br/>
     i pochovala, skade zišli
     <br/>
     do lona — počnúc s prvobytným
     <br/>
     zárodkom, bunkou, za reťazou
     <br/>
     vývoja vystupujúc k zrutám
     <br/>
     vôd, vzduchu, bahien, vrstiev, jaskýň
     <br/>
     až po človeka vrchol, zenit
     <br/>
     ten stvor, a staď sa za vodítkom
     <br/>
     tiež ohnív v reťaz zradených
     <br/>
     k včerajška spustiac jednodňovke —:
     <br/>
     snáď o tých sníva sa jej, všetkých,
     <br/>
     sa s nimi baví na úslní,
     <br/>
     nad zhliadaním sa vytešená;
     <br/>
     ich rodí zas a pleká, láska
     <br/>
     i fintí — na ramená z lúčov
     <br/>
     otcovi podá povarovať
     <br/>
     čo záloh lásky obapolnej;
     <br/>
     ich učí, vypravuje na púť
     <br/>
     a o návrate, ukonané,
     <br/>
     spať ukladá… tak rozkrídliac si
     <br/>
     pás odžitého života,
     <br/>
     jarabiu stuhu neprehľadnú,
     <br/>
     závitok rozkvitu: i znova
     <br/>
     ho prežívajúc dúškom chuti,
     <br/>
     kvetnatú mladosť, zrelosť zlatú
     <br/>
     po chmúrny podzimok… Ó, zázrak
     <br/>
     snov! zbudovaný medzi zore
     <br/>
     dňa na počiatku a tie, s dneškom
     <br/>
     čo zahasli — sen neslýchaný,
     <br/>
     obrazov plný, zjavov, premien
     <br/>
     v rozmanitosti bez príkladu!
     <br/>
     nie, nemá nebo hviezd tých počet,
     <br/>
     nie strnište to množstvo očiek! —
     <br/>
     Ak sníva ho, ten sen sní ozaj:
     <br/>
     ó, či ho kedy dosníva!?
     <br/>
     <br/>
     Spí matka zem. Spí tichučko,
     <br/>
     jak spáva ten, kto celý boží
     <br/>
     deň trudiac sa a ustávajúc,
     <br/>
     si zaslúžil svoj nočný oddych:
     <br/>
     odpočinutie dokonalé,
     <br/>
     bez zmätku snov a rušných mátoh;
     <br/>
     a ona si ho zaslúžila.
     <br/>
     Ak pri tom všetkom sníva: o čom,
     <br/>
     ej, o čom môž’ sniť? kto by zhádol?
     <br/>
     Dosť ľahko, jej sna predmetom že
     <br/>
     tie deti budú skorej, ktoré,
     <br/>
     dovtedy ešte prítomné,
     <br/>
     jaknáhle sen ju začal zmárať
     <br/>
     (ten všemohúci, neodvratný
     <br/>
     sen), napochytre odkázala,
     <br/>
     bo otec meškal na cestách kdes’,
     <br/>
     do opatery zime: totej
     <br/>
     v ich domácnosti služobnici
     <br/>
     od nepamäti, mrzutej a
     <br/>
     hundravej babizni — Len ako
     <br/>
     zachodí s nimi, čiže pekne?
     <br/>
     Či ako mať sa stará o ne,
     <br/>
     im dáva, keby jedli, pokrm,
     <br/>
     ich šatí, riadi náležite?
     <br/>
     Či rozpaľuje rodinný
     <br/>
     krb zavčasu, hneď ako večer
     <br/>
     očima zlupká príšernýma,
     <br/>
     by nebáli sa jeho tieňov,
     <br/>
     kuriatka plachučké? a na ňom,
     <br/>
     blkotajúcom na kozúbku,
     <br/>
     keď večieročku uvarila,
     <br/>
     im podelila (len či rovno?),
     <br/>
     a z mištičiek už vyhrabkali,
     <br/>
     lyžičky liz-liz, rukávčeky
     <br/>
     i ústka ošuchli si (len či
     <br/>
     aj na čistotu podbá pri nich?):
     <br/>
     tu potom či im rozpráva
     <br/>
     poviestky, ktoré vše tak rady
     <br/>
     slúchajú s vyplešteným zráčkom,
     <br/>
     i dychu ledva popadajúc?
     <br/>
     a driemkom jak vtom jedno-druhé
     <br/>
     hlavičku zalomí, či skočí
     <br/>
     z lavice totam u prípecka
     <br/>
     a vezme, pritúli ho k srdcu,
     <br/>
     mu matky zastrúc nedostatok?
     <br/>
     A všetky, riadkom ako skľucli,
     <br/>
     či poukladá s prežehnaním
     <br/>
     a s bozkom na sparené čielka
     <br/>
     do nadurených postieľok? —
     <br/>
     Pred nehodami či ich chráni?
     <br/>
     či lieči ich, keď prechorejú?
     <br/>
     alebo naopak či sama
     <br/>
     im neškodí vše, neutrápi
     <br/>
     ich — neumára?… (Ha! sa strhla —
     <br/>
     Nie; vietor to len pohnul krovom.)
     <br/>
     Ó, ak ich nájde ešte v hŕbke,
     <br/>
     keď zbudí sa, jak nahradí im
     <br/>
     bohate všetky krivdy, ujmy
     <br/>
     na láske, péči, na pohodlí,
     <br/>
     že jak tak vyjdú na preddomie,
     <br/>
     kaľavné,
     <sup>
      [
      <a class="footnote" href="#ftn.id2580284" name="id2580284">
       36
      </a>
      ]
     </sup>
     vonné, zdravé, smavé:
     <br/>
     svet zhíkne: chodia bučky, ruže!…
     <br/>
     (Čuj! nevýskla to ona zo sna?
     <br/>
     Nie, ohník zhúdol v kozúbku.)
     <br/>
     <br/>
     Spí matka zem. Spí sladučko,
     <br/>
     jak svedomia kto čistý krištáľ
     <br/>
     vo svojej duši prechováva.
     <br/>
     Nech odhrnúť ľze prikrývadla
     <br/>
     kraj, akiste by bolo vidieť
     <br/>
     hrať úsmech zlatý na jej tvári,
     <br/>
     predcíteného blaha záblesk.
     <br/>
     Sní zrejme; o čom, kto by tušil?
     <br/>
     Snáď o potomstve v budúcnosti,
     <br/>
     čo ozdobí ju vencom z kvetov
     <br/>
     zo všetkých najkrajšieho jara,
     <br/>
     liet všetkých leta ovocím
     <br/>
     ju obohatí zvrchovane
     <br/>
     (ó, šťastné budúcnosti deti!…);
     <br/>
     a o sňatku snáď ešte v pamäť
     <br/>
     prv zasvätenom, z nehož vzpučiť
     <br/>
     má potomstvo to veľkolepé:
     <br/>
     o svadbe, kto zná, koľkej od tej
     <br/>
     prvotnej? — Ani vzácne kovy
     <br/>
     ni drahokamy nie sú vstave
     <br/>
     dôstojom, cenou, ctnotou, krásou
     <br/>
     jej jubilejnej výšky stupeň
     <br/>
     bár približne len označiť —
     <br/>
     (Ó, slávne druhotiny svadby,
     <br/>
     kých nevidel čas v svojom letku,
     <br/>
     ni priestor nepodstúpil dosiaľ!…)
     <br/>
     Precitne zrazu zmladlá, silná,
     <br/>
     vypočinutá, pokrov zvrhne,
     <br/>
     sa zrepetí… a čosi-kamsi,
     <br/>
     v úbore mladuchy už, veniec
     <br/>
     na hlave z maňúšok, z hmly závoj,
     <br/>
     nesená túžbou lásky večnej,
     <br/>
     sa so ženíchom stretne, slncom,
     <br/>
     na našom vrchu práve, ktorý
     <br/>
     sťa oltár vzplaje obetný,
     <br/>
     kúr skudliac vďaky — Uňho ihneď
     <br/>
     obnovia sobášny sľub rúk, sŕdc,
     <br/>
     horúcim bozkom zapečatia:
     <br/>
     až ozve sa v česť jubilantom
     <br/>
     vo vzduchu zvonom, hudbou v hájoch,
     <br/>
     po dolách zhupká tancom bystrín,
     <br/>
     z lúk odbleskne sa kvetu dúhou,
     <br/>
     zavonia oráčin už chlebom,
     <br/>
     i neba premaľuje blankyt…
     <br/>
     Nastanú veseliny sveta
     <br/>
     bez páru! svadba nad svadbami!…
     <br/>
     Viem, mnoho bude družbov, družíc,
     <br/>
     aj mnohí pôjdu za starejších;
     <br/>
     len otázka, i starejšovať
     <br/>
     tam ktorí budú pravnuci?
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2580284" name="ftn.id2580284">
        36
       </a>
       ]
      </sup>
      <span class="emphasis">
       <em>
        kaľabné
       </em>
      </span>
      — kaľavné, obratné, zdatné
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2580328">
       </a>
       Vy, ducha môjho splodenci
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     Vy, ducha môjho splodenci,
     <br/>
     mne milé, drahé všetko dietky,
     <br/>
     tu v kytici, tam vo venci
     <br/>
     poutúlené k sebe dietky,
     <br/>
     len pokiaľ vy mi požijete?
     <br/>
     kam siaha vaše poslanie?
     <br/>
     Či ozaj čo kvet opŕchnete,
     <br/>
     jak vietor na vás zavanie?
     <br/>
     <br/>
     Žiaľ by mi bolo vidieť vás
     <br/>
     za vetrom behať, hynúť svetom,
     <br/>
     a ani za rozluky raz
     <br/>
     to ,zbohom‘ nemôcť riecť vám, deťom:
     <br/>
     bo vtedy už ste rozleteli
     <br/>
     sa k strate púšťou, po tŕňoch
     <br/>
     odvisli, v krámoch šmatou stleli,
     <br/>
     v brlohoch nahradili moch…
     <br/>
     <br/>
     Žiaľ by mi bolo i v ten čas,
     <br/>
     jak zájdem večné pod prielohy,
     <br/>
     a z hrobu ešte slýchať vás
     <br/>
     šuchoriť chodcom popod nohy:
     <br/>
     keď povypliešťať po cmiteri
     <br/>
     zrak, vtrhnú v známy svätvečer
     <br/>
     a rozprtia sa odo dverí,
     <br/>
     len znesväcujúc smrti mier…
     <br/>
     <br/>
     Žiaľ by mi bolo: lebo vy
     <br/>
     ste iný lós si zaslúžili,
     <br/>
     krvavej deti výchovy,
     <br/>
     snáh čistých, verných v každej chvíli;
     <br/>
     vy otcovská mi všetka radosť,
     <br/>
     vy dobrodenie, krásota,
     <br/>
     jas, súlad, vyplnená žiadosť,
     <br/>
     chuť neba, pýcha života!
     <br/>
     <br/>
     Však, ach, to vaša zásluha
     <br/>
     len u mňa — Že i svet vzal z toho?
     <br/>
     Je prieberný; rád porúha
     <br/>
     sa ideálom… Ba svet mnoho
     <br/>
     je poetovi dlžen! — Dal mu?
     <br/>
     čo? Úroček ak vďaky dal;
     <br/>
     a s koncom labutieho žalmu
     <br/>
     sa premlčal i kapitál — —
     <br/>
     <br/>
     Nuž radšej čím prv zaleťte
     <br/>
     v zmar! hoc i s túhou žitia mladou.
     <br/>
     Nač potĺkať sa po svete
     <br/>
     vám bez povahy, bez ohľadov?
     <br/>
     Požehnám toho, a viem, i vy:
     <br/>
     kto krb svoj vami rozjatrí.
     <br/>
     Tak buď vám osud milostivý,
     <br/>
     tak aspoň Boh vás opatri!
     <br/>
    </p>
   </div>
   <p>
   </p>
   <p>
   </p>
  </div>
 </body>
</html>
