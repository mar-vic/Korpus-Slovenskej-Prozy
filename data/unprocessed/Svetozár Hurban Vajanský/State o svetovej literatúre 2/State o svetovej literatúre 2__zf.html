<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e229">
       </a>
       Nikolaj Michajlovič Karamzin
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e236" name="d56e236">
      1
     </a>
     ]
    </sup>
   </p>
   <p>
   </p>
   <p>
    Nikolaj Michajlovič Karamzin, básnik, narodil sa 1. decembra 1766 na statku svojho otca,
         penzionovaného kapitána Michajla Jegoroviča, v dedinke Karamzinke, tridsať päť vierst
         vzdialenej od mesta Simbirska. Karamzin utratil mater za detinstva. Po prvopočiatočnej
         domácej výchove postúpil do Moskovského penzionátu profesora Chadina; stadiaľto takrečeno
         potajmo navštevoval niektoré prednášky na univerzite. Počiatkom roku 1782 zakončil sa jeho
         kurz a on sa ustanovil v Petrohrade k Preobraženskému pluku,
    <sup>
     [
     <a class="footnote" href="#ftn.d56e244" name="d56e244">
      2
     </a>
     ]
    </sup>
    do ktorého dľa tehdajšieho zvyku, už ako malý chlapec, zapísaný bol.
   </p>
   <p>
    Doraziv do Petrohradu, spriatelil sa so svojím krajanom J. J. Dmitrijevom,
    <sup>
     [
     <a class="footnote" href="#ftn.d56e252" name="d56e252">
      3
     </a>
     ]
    </sup>
    ktorý bol o šesť rokov starší od neho a slúžil ako seržant v Semionovskom pluku.
    <sup>
     [
     <a class="footnote" href="#ftn.d56e258" name="d56e258">
      4
     </a>
     ]
    </sup>
    Poznali sa ešte od detinstva v Simbirsku, keď tetka Dmitrijeva vydala sa za
         ovdoveného otca Karamzinovho. V epoche ich zblíženia v Petrohrade Dmitrijev sa už bol pár
         liet zapodieval básnením a literatúrou. Ale cítiac nedostatky svojich veršov, prestal ich
         dať tlačiť a hodil sa na štúdium v nádeji môcť tým rozviť svoj dar. Niet pochybnosti, že
         príklad a vplyv Dmitrijeva, s ktorým sa Karamzin spriatelil zväzkom večného priateľstva,
         veľmi účinkoval na posledného a zosilil v ňom zrodenú túžbu k literárnym prácam. Roku 1783
         vyšlo v Petrohrade prvé dielo Karamzinovo: preklad Gessnerovej idyly
    <sup>
     [
     <a class="footnote" href="#ftn.d56e264" name="d56e264">
      5
     </a>
     ]
    </sup>
    „Drevená noha“.
   </p>
   <p>
    Vojenská služba Karamzinova netrvala dlho a on nedosiahol vyšší stupeň ako seržantský.
         Koncom roku 1784 zomrel jeho otec a on navrátil sa do Simbirska, vystúpil z vojska s
         titulom poručíka.
   </p>
   <p>
    Vo svojom rodnom kraji viedol Karamzin život dosť zábavný, ktorý panoval v tých
         provinciálnych mestách, v ktorých bezpretržene žilo mnoho zemanov pre veľkú vzdialenosť od
         sídelného mesta. V simbirskej spoločnosti Karamzin napriek svojej mladosti stal sa naskoro
         osobou zvláštnou. Aj starci počúvali s úľubou úsudky junoša o politike a literatúre, ku
         ktorej láska v ňom neochladla. Prvá náhoda musela ho odtiahnuť od života, ktorý nebol
         upravený pre človeka majúceho taký dar, takú dušu a taký um ako Karamzin.
   </p>
   <p>
    Povestný horliteľ za vzdelanosť a pritom mystik J. P. Turgenev
    <sup>
     [
     <a class="footnote" href="#ftn.d56e276" name="d56e276">
      6
     </a>
     ]
    </sup>
    prišiel ako penzionovaný úradník do Simbirska v roku 1785, kde sa v blízkosti
         nachádzal jeho majetok. On bol jeden z hlavných členov toho družstva, ktoré pod vplyvom Novikova
    <sup>
     [
     <a class="footnote" href="#ftn.d56e282" name="d56e282">
      7
     </a>
     ]
    </sup>
    a niekoľkých jeho priateľov preslávilo sa veľmi široko založenými dielami na
         poli dobročinnosti a osvety. Bol to práve najkvetúcejší čas v Moskve osnovaného Družeskogo
         učenogo obščestva
    <sup>
     [
     <a class="footnote" href="#ftn.d56e288" name="d56e288">
      8
     </a>
     ]
    </sup>
    a z neho povstalej kníhtlačiarskej spoločnosti. Zakladatelia tohoto spolku
         priťahovali k sebe spôsobných a vzdelaných mladíkov, z ktorých mnohí vzdelávali sa na ich
         útraty v duchu mysticizmu; iní zase dostávali od nich pomoc a prostriedky k životu, jestli
         chceli pracovať a prekladať knihy, ktoré vydal spolok. Patronát takzvaných moskovských martinistov
    <sup>
     [
     <a class="footnote" href="#ftn.d56e294" name="d56e294">
      9
     </a>
     ]
    </sup>
    bol vtedy drahocenný pre mladého človeka: okrem hmotných výhod on bol
         pripustený do spoločnosti a k rozhovorom tých vzdelaných ľudí, ktorých odporúčanie otváralo
         mladíkom dvere do tých najzvláštnejších kruhov Moskvy, stojacich v rodinnom alebo
         priateľskom pomere s martinistami. Ľahko sa dá pochopiť, že Turgenev vtedy veľmi ľahko
         spozoroval v Simbirsku umného mladíka Karamzina a počal mu pred oči uvádzať, ako jeho ráz
         nijak nehodí sa do pustého svetského života provincionálneho; zároveň mu poukázal na
         možnosť prejsť do inej spoločnosti, ktorá by lepšie pristala jeho túžbam a jeho vzdelaniu.
         Turgenev sľúbil mu, že ho uvedie do kruhu svojich priateľov; Karamzin dlho neváhal a koncom
         roku 1785 bol už v Moskve. — Takým spôsobom kročil
    <span class="emphasis">
     <em>
      Karamzin
     </em>
    </span>
    na cestu,
         ku ktorej ho ťahalo vnútorné povolanie. Vtedy poznal Novikova, Lopuchina,
    <sup>
     [
     <a class="footnote" href="#ftn.d56e304" name="d56e304">
      10
     </a>
     ]
    </sup>
    Gamaleja,
    <sup>
     [
     <a class="footnote" href="#ftn.d56e310" name="d56e310">
      11
     </a>
     ]
    </sup>
    Cheraskova
    <sup>
     [
     <a class="footnote" href="#ftn.d56e316" name="d56e316">
      12
     </a>
     ]
    </sup>
    a mnohých iných spisovateľov tej epochy; vtedy spriatelil sa s domami Pleščejeva,
    <sup>
     [
     <a class="footnote" href="#ftn.d56e322" name="d56e322">
      13
     </a>
     ]
    </sup>
    Trubeckého
    <sup>
     [
     <a class="footnote" href="#ftn.d56e328" name="d56e328">
      14
     </a>
     ]
    </sup>
    a iných, kde pochopovali a oceňovali všetko krásne a vysoké. Z adeptov
         martinizmu poznal bližej A. M. Kutuzova
    <sup>
     [
     <a class="footnote" href="#ftn.d56e334" name="d56e334">
      15
     </a>
     ]
    </sup>
    a mladého A. A. Petrova,
    <sup>
     [
     <a class="footnote" href="#ftn.d56e341" name="d56e341">
      16
     </a>
     ]
    </sup>
    s ktorým posledným sa aj spolu ubytoval v dome Družeského obščestva a tak stal
         sa spolupracovníkom časopisu „Detskoje čtenije“,
    <sup>
     [
     <a class="footnote" href="#ftn.d56e347" name="d56e347">
      17
     </a>
     ]
    </sup>
    ktorý vychádzal pod redakciou Novikova, ako príloha „Moskovských vedomostí“.
    <sup>
     [
     <a class="footnote" href="#ftn.d56e353" name="d56e353">
      18
     </a>
     ]
    </sup>
    Z iných spisovných prác tejto periódy známe sú preklady: básne Hallerovej „O
         vzniku zlého“
    <sup>
     [
     <a class="footnote" href="#ftn.d56e359" name="d56e359">
      19
     </a>
     ]
    </sup>
    (1786), preklad Shakespearovho „Julia Caesara“, ku ktorému pridaná je duchaplná
         predmluva od prekladateľa. Ďalej smutnohra Lessingova „Emilia Galotti“. Takéto práce boli
         znamenitou prípravou pre talentného mladíka, obohacovali jeho obšírne známosti.
   </p>
   <p>
    Prežil v Moskve niekoľko liet a naplnil dušu svoju rozličnými známosťami, ktoré dávali
         mu právo sluť mladým človekom opravdu vzdelaným. Dovŕšiť chcel svoje vzdelanie tým, že
         cestoval do cudzích krajín, kde sa zhovárať mohol so znamenitými európskymi učencami a
         spisovateľmi. Počiatkom roku 1789 odovzdal svojmu staršiemu bratovi svoje neveľké imanie a
         dostal od neho na účet budúcich dôchodkov 2000 rubľov; s touto neveľkou sumou odišiel v
         máji za hranicu, kde aj meškal do septembra roku 1790.
   </p>
   <p>
    Hlavnými punktami cesty Karamzina boli: Berlín, Drážďany, Lipsko, Frankfurt, Basilej,
         Zürich, Bern, Lausanne, Ženeva a nakoniec Paríž a Londýn. Cestovateľ náš poobzeral všetko,
         dôstojné šľachetnej zvedavosti. On oboznámil sa s Kantom,
    <sup>
     [
     <a class="footnote" href="#ftn.d56e369" name="d56e369">
      20
     </a>
     ]
    </sup>
    Nicolaim, Ramlerom,
    <sup>
     [
     <a class="footnote" href="#ftn.d56e375" name="d56e375">
      21
     </a>
     ]
    </sup>
    Moritzom,
    <sup>
     [
     <a class="footnote" href="#ftn.d56e381" name="d56e381">
      22
     </a>
     ]
    </sup>
    Platnerom,
    <sup>
     [
     <a class="footnote" href="#ftn.d56e387" name="d56e387">
      23
     </a>
     ]
    </sup>
    Weissom, Herderom,
    <sup>
     [
     <a class="footnote" href="#ftn.d56e393" name="d56e393">
      24
     </a>
     ]
    </sup>
    Wielandom, Lavaterom,
    <sup>
     [
     <a class="footnote" href="#ftn.d56e400" name="d56e400">
      25
     </a>
     ]
    </sup>
    Bonnetom,
    <sup>
     [
     <a class="footnote" href="#ftn.d56e406" name="d56e406">
      26
     </a>
     ]
    </sup>
    Matthissonom
    <sup>
     [
     <a class="footnote" href="#ftn.d56e412" name="d56e412">
      27
     </a>
     ]
    </sup>
    a inými slávnymi ľuďmi, ktorí ho radi prijímali a ochotne s ním otvorene
         besedovali. Karamzin opisuje podrobne svoju cestu v listoch, písaných A. A. Pleščejevovi a
         jeho manželke.
   </p>
   <p>
    V jeseni roku 1790 prišiel Karamzin z cudzích krajov do Petrohradu, kde Dmitrijev ho
         predstavil
    <span class="emphasis">
     <em>
      Deržavinovi
     </em>
    </span>
    ,
    <sup>
     [
     <a class="footnote" href="#ftn.d56e424" name="d56e424">
      28
     </a>
     ]
    </sup>
    a kde sa oboznámil s druhými tamojšími spisovateľmi. Nato navrátil sa do
         Moskvy, a teraz počína sa druhá perióda jeho spisovateľského života.
   </p>
   <p>
    Od januára roku 1791 vydával Karamzin cez dva roky mesačník „Moskovskij žurnal“.
   </p>
   <p>
    Tento mesačník spravodlivo oduševnil celý literárny svet svojou novosťou, jemnosťou a
         bohatosťou myšlienok a zvlášte rečou, ktorej pretvorenie potrebné bolo pre estetický vkus.
         Próza Karamzinova bola prvý počiatok tohoto slávneho pretvorenia. V časopise tomto
         uverejnené boli prvé štyri diely jeho „Písem ruského cestovateľa“, mnoho povestí,
         kritických článkov a básní. V „Moskovskom žurnáli“ previedla sa aj reforma básnenia skrze
         Dmitrijeva, ktorého talent uzrel a postavil ho na čelo básnikov novej školy, osnovanej pod
         jeho vplyvom. Spolupracovníci Karamzinovi boli ešte: Cheraskov, Deržavin, Neledinskij-Meleckij
    <sup>
     [
     <a class="footnote" href="#ftn.d56e434" name="d56e434">
      29
     </a>
     ]
    </sup>
    a iní z neznámejších spisovateľov tej epochy.
   </p>
   <p>
    Po ukončení tohoto vydania vydal Karamzin dva diely knihy: „Moi bezdelki“,
    <sup>
     [
     <a class="footnote" href="#ftn.d56e442" name="d56e442">
      30
     </a>
     ]
    </sup>
    v ktorých boli zobrané jeho práce prózou i veršom, uverejnené v „Moskovskom
         žurnáli“.
   </p>
   <p>
    Dielo sa rozchytalo, takže musel skoro usporiadať nové vydanie roku 1796.
   </p>
   <p>
    Nato vydal Karamzin niekoľko nových prác v svojich dvoch knižkách r. 1794 a 1795, pod
         záhlavím „Aglaja“. Okrem toho vydal osobitne povesti „Melina“ a „Julia“
    <sup>
     [
     <a class="footnote" href="#ftn.d56e452" name="d56e452">
      31
     </a>
     ]
    </sup>
    a v preklade „Marmontela povesti“.
    <sup>
     [
     <a class="footnote" href="#ftn.d56e458" name="d56e458">
      32
     </a>
     ]
    </sup>
   </p>
   <p>
    Pod cárstvovaním cára Pavla vydal Karamzin štyri diely svojich zahraničných spisov, kde
         opísal svoje prebývanie v Paríži a Londýne. V ten samý čas udali ho u cára, že rozširuje
         nebezpečné spisy vzhľadom na náboženstvo i politiku; to bolo veľmi nebezpečné a on ďakuje
         za svoje oslobodenie od obžaloby jedine Rastopčinovi, ktorý cára presvedčil o lživosti
         podobných žalôb. Roku 1796 napísal „Ódu“ na prísahu Moskvy zloženú cárovi Pavlovi I. V ten
         samý čas vyšli: „Bednaja Liza“,
    <sup>
     [
     <a class="footnote" href="#ftn.d56e466" name="d56e466">
      33
     </a>
     ]
    </sup>
    „Razgovor o sčasťji“,
    <sup>
     [
     <a class="footnote" href="#ftn.d56e472" name="d56e472">
      34
     </a>
     ]
    </sup>
    „Panteon inostrannoj slovesnosti“,
    <sup>
     [
     <a class="footnote" href="#ftn.d56e478" name="d56e478">
      35
     </a>
     ]
    </sup>
    „Raznyje povesti“.
    <sup>
     [
     <a class="footnote" href="#ftn.d56e484" name="d56e484">
      36
     </a>
     ]
    </sup>
    Pri tejto zimničnej činnosti našiel čas, aby zostavil veľkú zbierku svojich a
         druhých básní pod záhlavím „Aonidy“.
   </p>
   <p>
    Korunovanie cára Alexandra I. (r. 1801) privítal Karamzin dvoma ódami, toho cára, pod
         jehož vládou súdené mu bolo presláviť svoje meno. V ten čas prebýval v Moskve aj so svojím
         priateľom Dmitrijevom. Okolo toho času oženil sa Karamzin, vzal si devu Protasovovú, ktorá
         zomrela roku 1803. S Dmitrijevom žil skoro nerozlučne.
   </p>
   <p>
    V roku 1801 napísal Karamzin text k veľkému obrazovému dielu Beketova „Panteón ruských
         autorov“. Rok nato vyšlo tretie vydanie „Meliny“, „Historické slovo Kataríny II.“ a viacej
         prekladov. Nasledujúceho roku vyšli po prvý raz jeho zobrané spisy v ôsmich dieloch, čo sa
         stalo za jeho života okrem toho ešte dva razy, a síce r. 1814 a 1820.
   </p>
   <p>
    Najhlavnejšou prácou Karamzina v roku 1802 bolo vydávanie časopisu „Vestnik Jevropy“,
         vychádzajúceho dvakrát za mesiac. Toto je najvýbornejší zo všetkých časopisov do jeho doby
         jestvujúcich, bárs bol skoro výlučne naplnený jeho vlastnými prácami a prekladmi. V oddiele
         básnickom predstavoval ruskému obecenstvu nové tvorby najvýbornejších mladých básnikov
         ruských, medzi ktorými čestné postavenie zaujímali básnici školy Dmitrijeva: V. Ľ. Puškin,
    <sup>
     [
     <a class="footnote" href="#ftn.d56e496" name="d56e496">
      37
     </a>
     ]
    </sup>
    Merzľakov,
    <sup>
     [
     <a class="footnote" href="#ftn.d56e502" name="d56e502">
      38
     </a>
     ]
    </sup>
    V. V. Izmajlov,
    <sup>
     [
     <a class="footnote" href="#ftn.d56e508" name="d56e508">
      39
     </a>
     ]
    </sup>
    kňaz Šalikov
    <sup>
     [
     <a class="footnote" href="#ftn.d56e514" name="d56e514">
      40
     </a>
     ]
    </sup>
    a druhí. Vo „Vestniku Jevropy“ vystúpil na básnické pole aj Žukovskij, od
         svojej útlej mladosti ctiteľ a priateľ Karamzina, ktorého ináč nemenoval ako svojím
         učiteľom.
   </p>
   <p>
    Vo „Vestniku Jevropy“ sa objavil pred obecenstvom Karamzin nielen čo básnik, beletrista
         a kritik ako v „Moskovskom žurnáli“, ale aj čo publicista vo svojich prevýborných
         politických prehľadoch, a konečne aj čo spytateľ
    <sup>
     [
     <a class="footnote" href="#ftn.d56e522" name="d56e522">
      41
     </a>
     ]
    </sup>
    ruskej histórie, ktorej mnohé články venoval. A tu nastúpil na celkom novú
         dráhu. Roku 1803 prehovoril Dmitrijev Karamzina, aby sa uchádzal u cára o miesto
         historiografa ruskej dŕžavy. Protektorátom M. N. Muravjova,
    <sup>
     [
     <a class="footnote" href="#ftn.d56e528" name="d56e528">
      42
     </a>
     ]
    </sup>
    znajúceho dary a učenosť Karamzinovu, dostalo sa mu toto miesto a cár mu dal
         povolenie prehrabávať sa vo všetkých archívoch štátnych. Jeho plat obnášal 2000 rubľov.
   </p>
   <p>
    Od týchto čias venoval sa Karamzin celou dušou práci, úradom týmto na jeho ramená
         naloženej. Prvým januárom r. 1804 prestal vydávať „Vestnik“ a nasledujúcich dvadsať rokov
         zaoberal sa skoro výlučne históriou ruskej dŕžavy. Takýmto spôsobom sústredil všetky svoje
         obrovské sily na jedno obrovské dielo. Všetci učenci, zanímajúci sa ruskou históriou,
         všetci majitelia archívov a biblioték išli mu na ruku a usilovali sa pomáhať patriotickému
         tomuto mužovi posvätivšiemu svoj život vysokému, ale trudnému dielu.
   </p>
   <p>
    Nezadlho vstúpil Karamzin do nového manželstva. Druhá jeho manželka Katerina Andrejevna
         bola sestra mladého nadaného básnika kňaza P. A. Viazemského.
    <sup>
     [
     <a class="footnote" href="#ftn.d56e539" name="d56e539">
      43
     </a>
     ]
    </sup>
   </p>
   <p>
    Počiatkom r. 1810 pozval cár Dmitrijeva, ktorý bol medzitým opäť vstúpil do služby ako
         senátor moskovský, do Petrohradu, a vymenoval ho za ministra pravosúdia. Karamzin musel
         postrádať jeho spoločnosť do týchto čias. Ale priateľstvo ich neochladlo: oni svoje
         dopisovanie ani vtedy nepretrhli.
   </p>
   <p>
    Medzitým sa práca Karamzinova mocne pohla kupredu. Dmitrijev upozornil cára na neúnavnú
         pilnosť svojho učeného priateľa, a tento daroval mu Vladimírsky kríž tretieho stupňa.
         Niektorí závistníci, rozdráždení takýmto vyznačením, upotrebili všetky možné prostriedky,
         aby mu poškodili v mienke cárovej a veľmožov. Ten samý žalobník, ktorý Karamzina očiernil
         pred Pavlom, podal pred Alexandra nové udavačstvo, v ktorom tvrdil, že jeho spisy rozširujú
         „slobodomyseľný a jakobínsky jed“. Ale klebety tieto nič nepoškodili Karamzinovi.
   </p>
   <p>
    Roku 1811 rozkázal cár Dmitrijevovi zavolať Karamzina, aby sa osobne s ním poznal, do
         Tveri, kde sa zdržovala veľkokňahyňa Jekaterina Pavlovna, ktorú Karamzin chystal sa
         navštíviť. Karamzin nešiel teraz po prvý raz do Tveri navštíviť veľkokňahyňu, milujúcu
         vzdelanosť a vážiacu si zriedkavé talenty Karamzinove. Takýmto spôsobom predstavil sa
         Karamzin cárovi po prvý raz v Tveri a na želanie cárovo čítal mu večerom odryvky
    <sup>
     [
     <a class="footnote" href="#ftn.d56e551" name="d56e551">
      44
     </a>
     ]
    </sup>
    svojej histórie, z ktorých sa presvedčil o vysokých vlastnostiach tejto
         nesmrteľnej práce.
   </p>
   <p>
    Na výzyv veľkokňahyne doručil jej Karamzin svoj rukopis „o drevnej
    <sup>
     [
     <a class="footnote" href="#ftn.d56e559" name="d56e559">
      45
     </a>
     ]
    </sup>
    i novoj Rossiji“;
    <sup>
     [
     <a class="footnote" href="#ftn.d56e565" name="d56e565">
      46
     </a>
     ]
    </sup>
    bol to spisok obsahujúci historický prehľad dejov od najstarších dôb štátneho
         života ruského až po časy petrovských reforiem.
   </p>
   <p>
    Hovoriac bez lsti o minulosti, Karamzin s blahodarnou nezávislosťou a smelosťou,
         neprestúpiac hranice úcty pred svojím monarchom, dotkol sa aj hlavných dejov posledného
         desaťletia, otvorene vyjadril o nich svoje myšlienky, trebárs v mnohom nesúhlasili s
         náhľadmi, ktorými dala sa viesť vláda. Veľkokňahyňa odovzdala rukopis tento cárovi. On ho
         prečítal a v prvej minúte bol nespokojný a zadivený nad takouto neočakávanou smelosťou. Ale
         on hneď ocenil čistotu zámyslov a patriotickú horlivosť pôvodcovu, takže si ho ešte väčšmi
         zaľúbil, poznajúc osobne i silu jeho talentu, i mravnú výsosť jeho charakteru. Rukopis
         Karamzinov zostal tajnosťou pred všetkými, okrem grófa Arakčejeva, v jehož papieroch bol
         nájdený po smrti grófovej.
   </p>
   <p>
    Pred samým vtrhnutím Napoleona do Moskvy odcestoval Karamzin za svojou rodinou do
         Nižného Novgorodu, kde aj prebýval do roku 1813. Navrátiac sa do Moskvy, pokračoval vo
         svojej práci a hotovil do tlače napísané už zväzky svojej histórie. Zaujatie Paríža
         oduševnilo Karamzina k poslednej básni: „Osvoboždenije Jevropy i slava Aleksandra I.“
    <sup>
     [
     <a class="footnote" href="#ftn.d56e575" name="d56e575">
      47
     </a>
     ]
    </sup>
    V septembri roku 1814 zase spojil sa so svojím Dmitrijevom v Moskve, ktorý šiel
         definitívne do penzie.
   </p>
   <p>
    Ale roku 1816 musel sám Karamzin do Petrohradu, darmo túžiac po Moskve, kde chcel
         zomrieť.
   </p>
   <p>
    Počiatkom toho roku priviezol Karamzin so sebou do Petrohradu prvých osem zväzkov svojej
         histórie a oddal ich cárovi. Cár mu dal 60.000 rubľov na tlačové útraty, ponechajúc mu
         okrem toho všetky autorské práva. Nadto bol menovaný štátnym radcom a dostal rad svätej
         Anny.
   </p>
   <p>
    Karamzin sa musel presťahovať do Petrohradu pre tlač svojej práce. V máji r. 1816
         previezol aj svoju rodinu z Moskvy. Cár mu ešte roku 1811 predložil návrh, aby sa
         presťahoval do Petrohradu, a ponúkol mu vo svojom dvorci byt. Teraz mu odovzdali jeden z
         prídvorných domov v Cárskom Sele, kde napokon žil Karamzin letom až do svojej smrti ako
         vďačný hosť svojho horúce milujúceho ho cára. Sám cár ho prečasto navštevoval a skoro
         každodenne dlho s ním besedoval o rozličných predmetoch, nevynímajúc ani politické a
         štátne. Najviac sa stretali na svojich prechádzkach po cárskoselskom parku. Celá cárska
         rodina ľúbila a vážila si učenca tohoto.
   </p>
   <p>
    Prvé zväzky histórie počali sa tlačiť v lete r. 1816, ale tlač trvala okolo pol druha
         roka. Tlač išla bez cenzúry v štátnych tlačiarňach: vo vojenskej a medicínskej. „Istorija
         gosudarstva rossijskogo“
    <sup>
     [
     <a class="footnote" href="#ftn.d56e590" name="d56e590">
      48
     </a>
     ]
    </sup>
    vyšla vo februári roku 1818. Celé prvé vydanie, 3000 výtiskov, bolo rozpredané
         za tri týždne. Hneď sa pristúpilo k druhému, ktoré ešte ten samý rok uzrelo svetlo.
         Oduševnenie bolo všeobecné. V Rusku sa do tých čias nezjavil nikdy takýto literárno-vedecký
         pamätník. V ňom bola spojená obšírna učenosť, veľký spisovateľský talent a železná pilnosť.
         Ale tvorba Karamzinova stretla sa aj s niektorými tuhými nápady kritiky, najmä Kačenovského
    <sup>
     [
     <a class="footnote" href="#ftn.d56e596" name="d56e596">
      49
     </a>
     ]
    </sup>
    a Arcybaševa.
    <sup>
     [
     <a class="footnote" href="#ftn.d56e602" name="d56e602">
      50
     </a>
     ]
    </sup>
    Avšak zásluha Karamzinova bola ocenená a náležite osvetlená zásluhou spolku Arzamas,
    <sup>
     [
     <a class="footnote" href="#ftn.d56e608" name="d56e608">
      51
     </a>
     ]
    </sup>
    do ktorého prináležali mladí ľudia toho času: Žukovskij,
    <sup>
     [
     <a class="footnote" href="#ftn.d56e614" name="d56e614">
      52
     </a>
     ]
    </sup>
    Viazemskij, Bludov,
    <sup>
     [
     <a class="footnote" href="#ftn.d56e621" name="d56e621">
      53
     </a>
     ]
    </sup>
    Daškov,
    <sup>
     [
     <a class="footnote" href="#ftn.d56e627" name="d56e627">
      54
     </a>
     ]
    </sup>
    Uvarov,
    <sup>
     [
     <a class="footnote" href="#ftn.d56e633" name="d56e633">
      55
     </a>
     ]
    </sup>
    Severin,
    <sup>
     [
     <a class="footnote" href="#ftn.d56e639" name="d56e639">
      56
     </a>
     ]
    </sup>
    Turgenev a iní. Títo obstúpili starého učenca ako jeho synovia a dávali
         géniovi, čo je jeho. Karamzin poznal v Cárskom Sele Puškina, ktorý bol vtedy chovancom
         lýcea, poznal a predpovedal jeho budúcu slávu. On usiloval sa viesť mladého básnika a roku
         1820, keď sa nad mladým orlom nebo povážne zakabonilo, bol Karamzin prvým jeho patrónom.
   </p>
   <p>
    Roku 1817 napísal Karamzin spis o starožitnostiach a znamenitostiach Moskvy. Rok nato
         bol vyvolený za člena ruskej akadémie.
   </p>
   <p>
    Cár Alexander bol cez jeden čas veľmi zaneprázdnený myšlienkou obnoviť Poľsko v jeho
         starých hraniciach a zdelil myšlienku túto Karamzinovi v Cárskom Sele v jeseni roku 1819.
         Odhliadnuc od toho, že to bola iba myšlienka, ďaleká od skutočnosti, Karamzin zostal celý
         udivený, ako cár môže len na možnosť takúto myslieť. Karamzin bol hlboko presvedčený, že
         odtrhnutie západných krajov od Ruska, utvorenie veľkej, anarchickej a Rusku nepriateľskej
         susednej dŕžavy, odtrhlo by Rusko od Európy, vzalo by mu veľkú čiastku vplyvu na západné
         štáty; okrem toho ako môže Rusko dobrovoľne vydať tie staropoľské zeme, ktoré predtým
         náležali Rusku, a ktorých naspak privedenie v lono Rosie stálo toľko krvi. Karamzin v ten
         samý večer napísal pekné memorandum, v ktorom práve tak smelo a otvorene ako roku 1811
         vyčítal všetky tie dôvody, ktoré hovorili proti reštitúcii Poľska. On odovzdal svoj spisok
         panovníkovi, ktorý zas nepríjemne účinkoval na cára: ale presvedčenie o hlbokej láske
         historiografovej ku svojej otčine zase utíšilo mrzutosť cárovu.
   </p>
   <p>
    Deviaty zväzok Karamzinovej histórie vyšiel r. 1821, desiaty a jedenásty r. 1824. Cár
         čítal dielo ešte v rukopise. Pred odchodom do Taganrogu roku 1825 Alexander navštívil
         poslednýkrát svoje milé Cárskoje Selo. Karamzin ho pešky sprevádzal po uliciach, za nimi
         šiel koč cárov. Toto bolo ich posledné besedovanie, lebo cár zomrel roku 1825. Ale aj dni
         Karamzina boli už spočítané.
   </p>
   <p>
    Nasledujúceho roku upadol do ťažkej choroby, ktorá mu hrozila smrťou. Cár Nikolaj, ktorý
         hlboko ctil historiografa, nahovoril ho, aby sa presťahoval do Tavričeského dvorca (Krym),
         aby tam v čistom južnom vozduchu zotavil svoje zdravie. Stadiaľto previezla ho cárska fregata
    <sup>
     [
     <a class="footnote" href="#ftn.d56e653" name="d56e653">
      57
     </a>
     ]
    </sup>
    do Marseille. Cár daroval mu 50.000 ročnej penzie, ktorá po smrti jeho mala
         padnúť k dobru jeho ženy a detí. Takto zaujistený pracoval na 12. zväzku histórie, ale ho
         celkom nedokončil, lebo ho zastihla smrť.
    <sup>
     [
     <a class="footnote" href="#ftn.d56e659" name="d56e659">
      58
     </a>
     ]
    </sup>
    Pochovali ho na cintore Alexandro-Nevskej Lavry.
   </p>
   <p>
    Také boli hlavné deje v živote slávneho človeka, zakladateľa novej ruskej písomnosti.
         Jeho meno stalo sa v Rusku symbolom všetkého krásneho a vysokého v mravnom ohľade, takže
         ako diela jeho zostanú navždy pýchou ruskej literatúry a vedy, tak i jeho čistá osobnosť
         príkladom ideálnych túžob. Meno Karamzinovo nevyznamená v Rusku jedine autora slávneho a
         geniálneho, ale i osobu ideálnej mravnosti. Nielen svetlý, jasný um a neobyčajný talent,
         ale aj srdce dobré a horúco cítiace za česť, rodinu svoju, slávu vlasti boli jeho vysoké
         zvláštnosti.
   </p>
   <p>
    Samosebou rozumie sa, že človek tak silného ducha v blízkosti cára musel mať veľký vplyv
         na ruské zákonodarstvo. On pripravoval svojím mäkkým cítením pôdu budúcim humánnym
         riešeniam ruských cárov. Hovorí na jednom mieste:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Skoľ neobuzdannosť užasna
Stoľ ty, svoboda, nam mila.
(Nakoľko je nám bezuzdnosť hrozná,
Natoľko je nám milá sloboda.)
      </span>
     </p>
    </div>
   </p>
   <p>
   </p>
   <p>
    A ďalej ako krásne hovorí o slobode:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Svoboda tam, gde jest ustavy,
Gde mudryj ne bojas živiot:
Tam rabstvo, gde zakonov net,
Gde gibnet pravyj i nepravyj!
      </span>
     </p>
    </div>
    <sup>
     [
     <a class="footnote" href="#ftn.d56e688" name="d56e688">
      59
     </a>
     ]
    </sup>
   </p>
   <p>
   </p>
   <p>
    V časy Karamzinove nestihli ešte prvé slabé lúče slavianskej idey osvietiť jeho hlavu. A
         preto jeho história osnovaná je viacej na štátnych základoch, ako na národnostnej postati.
         Konečne nemôže nik žiadať od smrteľníka, aby ťahal konzekvencie tých svetových myšlienok,
         ktoré sa ešte len rodia. On bol veľkým činiteľom pre svoj špeciálny národ, tým samým
         poslúžil mohutne aj tej idei, ktorej prvé blesky osvietili jeho rakvu.
   </p>
   <p>
    Vcelku sa môže povedať, že on bol prvý ruský
    <span class="emphasis">
     <em>
      literát
     </em>
    </span>
    , ktorý žil zo
         svojej literárnej práce a mohol sa celý odovzdať tomuto povolaniu.
   </p>
   <p>
    Pred ním považovali v Rusku literárnu prácu ako zaneprázdnenie slobodných hodín.
         Obecenstvo bolo síce veľké, ale nemalo dôvery k domorodým spisovateľom — anglickí,
         francúzski a nemeckí kníhkupci predávali za ozrutné sumy knihy do Ruska.
   </p>
   <p>
    Ale je to večná pravda:
    <span class="emphasis">
     <em>
      spisovateľ musí si stvoriť obecenstvo
     </em>
    </span>
    .
         Žaloby na netečnosť inteligentného obecenstva, bárs mnoho ráz oprávnené, predsa často majú
         svoj koreň v spisovateľoch. Karamzin si stvoril obecenstvo. Po ňom už nebolo tak ťažko
         rozširovať kruh tohoto obecenstva: prišiel Žukovskij, Puškin, Gogoľ, ktorí vždy ďalej
         rozširovali ruskú literatúru vo svojom národe.
   </p>
   <p>
    Dľa Kolačova, Longinova a Pogodina
   </p>
   <p>
    Vajanský
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e236" name="ftn.d56e236">
        1
       </a>
       ]
      </sup>
      „Národnie noviny“ 1880, č. 71 — 72.
     </p>
    </div>
    <div class="footnote">
     <p>
      <sup>
       [
       <a class="para" href="#d56e244" name="ftn.d56e244">
        2
       </a>
       ]
      </sup>
      <span class="emphasis">
       <em>
        k Preobraženskému pluku
       </em>
      </span>
      — názov vojenskej gardy, ktorá
               zohrala veľkú úlohu v palácových prevratoch v XVIII. storočí. Založil ho Peter I.
               roku 1687 v Petrohrade.
     </p>
    </div>
    <div class="footnote">
     <p>
      <sup>
       [
       <a class="para" href="#d56e252" name="ftn.d56e252">
        3
       </a>
       ]
      </sup>
      <span class="emphasis">
       <em>
        spriatelil sa so svojím krajanom J. J. Dmitrijevom
       </em>
      </span>
      —
               Dmitrijev, J. J. (1760 — 1837), ruský básnik-sentimentalista
     </p>
    </div>
    <div class="footnote">
     <p>
      <sup>
       [
       <a class="para" href="#d56e258" name="ftn.d56e258">
        4
       </a>
       ]
      </sup>
      <span class="emphasis">
       <em>
        v Semionovskom pluku
       </em>
      </span>
      — názov vojenskej gardy. Založil ho
               Peter I. v Petrohrade roku 1687. V dejinách je známa vzbura tohto pluku z roku
               1820.
     </p>
    </div>
    <div class="footnote">
     <p>
      <sup>
       [
       <a class="para" href="#d56e264" name="ftn.d56e264">
        5
       </a>
       ]
      </sup>
      <span class="emphasis">
       <em>
        preklad Gessnerovej idyly
       </em>
      </span>
      — Gessner, S. (1730 — 1788),
               nemecký básnik, ktorý sa preslávil najmä svojimi idylami
     </p>
    </div>
    <div class="footnote">
     <p>
      <sup>
       [
       <a class="para" href="#d56e276" name="ftn.d56e276">
        6
       </a>
       ]
      </sup>
      <span class="emphasis">
       <em>
        mystik J. P. Turgenev
       </em>
      </span>
      — Turgenev, J. P., slobodomurár z
               krúžku N. I. Novikova, otec Puškinových priateľov Alexandra Turgeneva a Nikolaja
               Turgeneva
     </p>
    </div>
    <div class="footnote">
     <p>
      <sup>
       [
       <a class="para" href="#d56e282" name="ftn.d56e282">
        7
       </a>
       ]
      </sup>
      <span class="emphasis">
       <em>
        pod vplyvom Novikova
       </em>
      </span>
      — Novikov, N. I. (1744 — 1818), jeden z
               najpoprednejších dejateľov ruskej literatúry, vydavateľ satirických časopisov a
               organizátor Tlačiarenskej spoločnosti
     </p>
    </div>
    <div class="footnote">
     <p>
      <sup>
       [
       <a class="para" href="#d56e288" name="ftn.d56e288">
        8
       </a>
       ]
      </sup>
      <span class="emphasis">
       <em>
        Družeskogo učenogo obščestva
       </em>
      </span>
      — (rus.) Priateľskej učenej
               spoločnosti
     </p>
    </div>
    <div class="footnote">
     <p>
      <sup>
       [
       <a class="para" href="#d56e294" name="ftn.d56e294">
        9
       </a>
       ]
      </sup>
      <span class="emphasis">
       <em>
        Patronát takzvaných moskovských martinistov
       </em>
      </span>
      — martinisti bol
               názov skupiny slobodomurárov
     </p>
    </div>
    <div class="footnote">
     <p>
      <sup>
       [
       <a class="para" href="#d56e304" name="ftn.d56e304">
        10
       </a>
       ]
      </sup>
      <span class="emphasis">
       <em>
        Lopuchin
       </em>
      </span>
      — Lopuchin, I. V., jeden z najvýznamnejších
               moskovských slobodomurárov osemdesiatych-deväťdesiatych rokov. Roku 1794 vydal
               publicistický spis pod názvom „Výlevy srdca…“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e310" name="ftn.d56e310">
        11
       </a>
       ]
      </sup>
      <span class="emphasis">
       <em>
        Gamalej
       </em>
      </span>
      — Gamalej, S. I., ruský publicista a prekladateľ,
               najbližší priateľ a spolupracovník N. I. Novikova
     </p>
    </div>
    <div class="footnote">
     <p>
      <sup>
       [
       <a class="para" href="#d56e316" name="ftn.d56e316">
        12
       </a>
       ]
      </sup>
      <span class="emphasis">
       <em>
        Cheraskov
       </em>
      </span>
      — Cheraskov, M. M. (1733 — 1807), ruský
               básnik-klasicista. Patril k Sumarokovovej škole.
     </p>
    </div>
    <div class="footnote">
     <p>
      <sup>
       [
       <a class="para" href="#d56e322" name="ftn.d56e322">
        13
       </a>
       ]
      </sup>
      <span class="emphasis">
       <em>
        Pleščejev
       </em>
      </span>
      — Pleščejev, A. A. (1775 — 1827), literát, bol
               synom blízkych Karamzinových priateľov — Alexeja Alexandroviča a Anastázie Ivanovny
               Pleščejevových
     </p>
    </div>
    <div class="footnote">
     <p>
      <sup>
       [
       <a class="para" href="#d56e328" name="ftn.d56e328">
        14
       </a>
       ]
      </sup>
      <span class="emphasis">
       <em>
        Trubeckoj
       </em>
      </span>
      — Trubeckoj, N. N., ruské knieža, jeden z
               popredných ruských slobodomurárov
     </p>
    </div>
    <div class="footnote">
     <p>
      <sup>
       [
       <a class="para" href="#d56e334" name="ftn.d56e334">
        15
       </a>
       ]
      </sup>
      <span class="emphasis">
       <em>
        Kutuzov
       </em>
      </span>
      — Kutuzov, A. M., slobodomurár, priateľ Radiščeva,
               spisovateľ-sentimentalista, prekladal Klopstocka a Younga
     </p>
    </div>
    <div class="footnote">
     <p>
      <sup>
       [
       <a class="para" href="#d56e341" name="ftn.d56e341">
        16
       </a>
       ]
      </sup>
      <span class="emphasis">
       <em>
        Petrov
       </em>
      </span>
      — Petrov, A. A. (narodil sa začiatkom rokov 1760,
               zomrel roku 1793), poslucháč moskovskej univerzity, člen Priateľskej učenej
               spoločnosti
     </p>
    </div>
    <div class="footnote">
     <p>
      <sup>
       [
       <a class="para" href="#d56e347" name="ftn.d56e347">
        17
       </a>
       ]
      </sup>
      <span class="emphasis">
       <em>
        „Detskoje čtenije“
       </em>
      </span>
      — presný názov časopisu: „Detskoje čtenije
               dľa serdca i rozuma“ („Detské čítanie pre srdce a rozum“). Vydával ho Novikov v
               rokoch 1785 — 1789, jeho redaktorom bol A. A. Petrov.
     </p>
    </div>
    <div class="footnote">
     <p>
      <sup>
       [
       <a class="para" href="#d56e353" name="ftn.d56e353">
        18
       </a>
       ]
      </sup>
      <span class="emphasis">
       <em>
        príloha „Moskovských vedomostí“
       </em>
      </span>
      — (rus.) „Moskovskije
               vedomosti“, ruské noviny založené roku 1765 moskovskou univerzitou. Vychádzali do
               roku 1917.
     </p>
    </div>
    <div class="footnote">
     <p>
      <sup>
       [
       <a class="para" href="#d56e359" name="ftn.d56e359">
        19
       </a>
       ]
      </sup>
      <span class="emphasis">
       <em>
        básne Hallerovej „O vzniku zlého“
       </em>
      </span>
      — nábožensko-didaktická
               báseň švajčiarsko-nemeckého básnika Hallera, ktorú Karamzin preložil do prózy
     </p>
    </div>
    <div class="footnote">
     <p>
      <sup>
       [
       <a class="para" href="#d56e369" name="ftn.d56e369">
        20
       </a>
       ]
      </sup>
      <span class="emphasis">
       <em>
        Kant
       </em>
      </span>
      — Kant, I. (1724 — 1804), nemecký idealistický
               filozof
     </p>
    </div>
    <div class="footnote">
     <p>
      <sup>
       [
       <a class="para" href="#d56e375" name="ftn.d56e375">
        21
       </a>
       ]
      </sup>
      <span class="emphasis">
       <em>
        Ramler
       </em>
      </span>
      — Ramler, K. W. (1725 — 1798), nemecký básnik
     </p>
    </div>
    <div class="footnote">
     <p>
      <sup>
       [
       <a class="para" href="#d56e381" name="ftn.d56e381">
        22
       </a>
       ]
      </sup>
      <span class="emphasis">
       <em>
        Moritz
       </em>
      </span>
      — Moritz, K. Ph. (1757 — 1793), nemecký
               spisovateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e387" name="ftn.d56e387">
        23
       </a>
       ]
      </sup>
      <span class="emphasis">
       <em>
        Platner
       </em>
      </span>
      — Platner, E. Z. (1773 — 1855), nemecký maliar a
               spisovateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e393" name="ftn.d56e393">
        24
       </a>
       ]
      </sup>
      <span class="emphasis">
       <em>
        Herder
       </em>
      </span>
      — Herder, J. G. (1744 — 1803), nemecký básnik a
               mysliteľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e400" name="ftn.d56e400">
        25
       </a>
       ]
      </sup>
      <span class="emphasis">
       <em>
        Lavater
       </em>
      </span>
      — Lavater, I. K. (1741 — 1801), švajčiarsky
               spisovateľ-mystik
     </p>
    </div>
    <div class="footnote">
     <p>
      <sup>
       [
       <a class="para" href="#d56e406" name="ftn.d56e406">
        26
       </a>
       ]
      </sup>
      <span class="emphasis">
       <em>
        Bonnet
       </em>
      </span>
      — Bonnet, Ch. (1720 — 1793), švajčiarsky prírodopisec
               a filozof
     </p>
    </div>
    <div class="footnote">
     <p>
      <sup>
       [
       <a class="para" href="#d56e412" name="ftn.d56e412">
        27
       </a>
       ]
      </sup>
      <span class="emphasis">
       <em>
        Matthisson
       </em>
      </span>
      — Matthisson, F. (1761 — 1831), nemecký
               básnik
     </p>
    </div>
    <div class="footnote">
     <p>
      <sup>
       [
       <a class="para" href="#d56e424" name="ftn.d56e424">
        28
       </a>
       ]
      </sup>
      <span class="emphasis">
       <em>
        Deržavin
       </em>
      </span>
      — Deržavin, G. R. (1743 — 1816), predstaviteľ
               sentimentálneho prúdu v ruskom klasicizme
     </p>
    </div>
    <div class="footnote">
     <p>
      <sup>
       [
       <a class="para" href="#d56e434" name="ftn.d56e434">
        29
       </a>
       ]
      </sup>
      <span class="emphasis">
       <em>
        Neledinskij-Meleckij
       </em>
      </span>
      — Neledinskij-Meleckij, J. A. (1752 —
               1828), ruský básnik karamzinovského typu
     </p>
    </div>
    <div class="footnote">
     <p>
      <sup>
       [
       <a class="para" href="#d56e442" name="ftn.d56e442">
        30
       </a>
       ]
      </sup>
      <span class="emphasis">
       <em>
        „Moji bezdelki“
       </em>
      </span>
      — (rus.) „Moje maličkosti“, vyšli roku
               1794
     </p>
    </div>
    <div class="footnote">
     <p>
      <sup>
       [
       <a class="para" href="#d56e452" name="ftn.d56e452">
        31
       </a>
       ]
      </sup>
      <span class="emphasis">
       <em>
        „Julia“
       </em>
      </span>
      — vyšla roku 1794
     </p>
    </div>
    <div class="footnote">
     <p>
      <sup>
       [
       <a class="para" href="#d56e458" name="ftn.d56e458">
        32
       </a>
       ]
      </sup>
      <span class="emphasis">
       <em>
        „Marmontela povesti“
       </em>
      </span>
      — („Marmontelove poviedky“). Marmontel,
               J. F. (1723 — 1799), francúzsky spisovateľ. Karamzin preložil výber z jeho poviedok
               pod názvom „Novyje Marmontelevy povesti“ („Nové Marmontelove poviedky“).
     </p>
    </div>
    <div class="footnote">
     <p>
      <sup>
       [
       <a class="para" href="#d56e466" name="ftn.d56e466">
        33
       </a>
       ]
      </sup>
      <span class="emphasis">
       <em>
        „Bednaja Liza“
       </em>
      </span>
      — (rus.) „Chudobná Líza“, vyšla roku
               1792
     </p>
    </div>
    <div class="footnote">
     <p>
      <sup>
       [
       <a class="para" href="#d56e472" name="ftn.d56e472">
        34
       </a>
       ]
      </sup>
      <span class="emphasis">
       <em>
        „Razgovor o sčasťji“
       </em>
      </span>
      — (rus.) „Rozhovor o šťastí“
     </p>
    </div>
    <div class="footnote">
     <p>
      <sup>
       [
       <a class="para" href="#d56e478" name="ftn.d56e478">
        35
       </a>
       ]
      </sup>
      <span class="emphasis">
       <em>
        „Panteon inostrannoj slovesnosti“
       </em>
      </span>
      — (rus.) „Panteón
               zahraničnej literatúry“
     </p>
    </div>
    <div class="footnote">
     <p>
      <sup>
       [
       <a class="para" href="#d56e484" name="ftn.d56e484">
        36
       </a>
       ]
      </sup>
      <span class="emphasis">
       <em>
        „Raznyje povesti
       </em>
      </span>
      — (rus.) „Rozličné poviedky“
     </p>
    </div>
    <div class="footnote">
     <p>
      <sup>
       [
       <a class="para" href="#d56e496" name="ftn.d56e496">
        37
       </a>
       ]
      </sup>
      <span class="emphasis">
       <em>
        Puškin
       </em>
      </span>
      — Puškin, V. Ľ. (1767 — 1830), ruský básnik,
               príslušník karamzinovskej školy
     </p>
    </div>
    <div class="footnote">
     <p>
      <sup>
       [
       <a class="para" href="#d56e502" name="ftn.d56e502">
        38
       </a>
       ]
      </sup>
      <span class="emphasis">
       <em>
        Merzľakov
       </em>
      </span>
      — Merzľakov, A. F. (1788 — 1830), básnik
               karamzinovskej školy
     </p>
    </div>
    <div class="footnote">
     <p>
      <sup>
       [
       <a class="para" href="#d56e508" name="ftn.d56e508">
        39
       </a>
       ]
      </sup>
      <span class="emphasis">
       <em>
        Izmajlov
       </em>
      </span>
      — Izmajlov, V. V. (1773 — 1830), spisovateľ
               karamzinovskej školy
     </p>
    </div>
    <div class="footnote">
     <p>
      <sup>
       [
       <a class="para" href="#d56e514" name="ftn.d56e514">
        40
       </a>
       ]
      </sup>
      <span class="emphasis">
       <em>
        Šalikov
       </em>
      </span>
      — Šalikov, P. I. (1768 — 1852), ruský
               básnik-sentimentalista
     </p>
    </div>
    <div class="footnote">
     <p>
      <sup>
       [
       <a class="para" href="#d56e522" name="ftn.d56e522">
        41
       </a>
       ]
      </sup>
      <span class="emphasis">
       <em>
        spytateľ
       </em>
      </span>
      — skúmateľ, bádateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e528" name="ftn.d56e528">
        42
       </a>
       ]
      </sup>
      <span class="emphasis">
       <em>
        Muravjov
       </em>
      </span>
      — Muravjov, M. N., kedysi učiteľ Alexandra I.
     </p>
    </div>
    <div class="footnote">
     <p>
      <sup>
       [
       <a class="para" href="#d56e539" name="ftn.d56e539">
        43
       </a>
       ]
      </sup>
      <span class="emphasis">
       <em>
        Viazemskij
       </em>
      </span>
      — Viazemskij, P. A. (1792 — 1878), ruský
               básnik
     </p>
    </div>
    <div class="footnote">
     <p>
      <sup>
       [
       <a class="para" href="#d56e551" name="ftn.d56e551">
        44
       </a>
       ]
      </sup>
      <span class="emphasis">
       <em>
        odryvky
       </em>
      </span>
      — úryvky
     </p>
    </div>
    <div class="footnote">
     <p>
      <sup>
       [
       <a class="para" href="#d56e559" name="ftn.d56e559">
        45
       </a>
       ]
      </sup>
      <span class="emphasis">
       <em>
        drevný
       </em>
      </span>
      — starý, starobylý, starodávny
     </p>
    </div>
    <div class="footnote">
     <p>
      <sup>
       [
       <a class="para" href="#d56e565" name="ftn.d56e565">
        46
       </a>
       ]
      </sup>
      <span class="emphasis">
       <em>
        rukopis „o drevnej i novoj Rossii“
       </em>
      </span>
      — ide o spisok „Zapiska o
               drevnej i novoj Rossii“ („Zpráva o starom a novom Rusku“), ktorý bol namierený proti
               politike vlády. Smelo, i keď z hľadiska konzervatívneho, kritizoval polovičné
               reformy, v ktorých pokračoval Speranskij. Zprávu podal Karamzin cárovi osobne.
               Stretnutie s cárom sprostredkovala Jekaterina Pavlovna, sestra Alexandra I.
     </p>
    </div>
    <div class="footnote">
     <p>
      <sup>
       [
       <a class="para" href="#d56e575" name="ftn.d56e575">
        47
       </a>
       ]
      </sup>
      <span class="emphasis">
       <em>
        „Osvoboždenije Jevropy i slava Aleksandra I.“
       </em>
      </span>
      — (rus.)
               „Oslobodenie Európy a sláva Alexandra I.“
     </p>
    </div>
    <div class="footnote">
     <p>
      <sup>
       [
       <a class="para" href="#d56e590" name="ftn.d56e590">
        48
       </a>
       ]
      </sup>
      <span class="emphasis">
       <em>
        „Istorija gosudarstva rossijskogo“
       </em>
      </span>
      — osem zväzkov „Istorie
               gosudarstva rossijskogo“ („Dejiny ruského štátu“) vyšlo začiatkom roku 1818. Nebola
               to prvá kniha o ruských dejinách, ale bola prvou, ktorú bolo možné čítať so záujmom.
               No politická koncepcia „Dejín“ bola konzervatívna. Karamzin v nej spájal osud Ruska s
               osudom samoderžavia a preto v radoch dekabristov kniha vyvolala nespokojnosť. Nikita
               Muravjov napísal o „Dejinách“ politický článok, v ktorom protestoval proti
               monarchickej idei Karamzinovej: „Dejiny národa nepatria cárovi, dejiny patria
               ľudu.“
     </p>
    </div>
    <div class="footnote">
     <p>
      <sup>
       [
       <a class="para" href="#d56e596" name="ftn.d56e596">
        49
       </a>
       ]
      </sup>
      <span class="emphasis">
       <em>
        Kačenovskij
       </em>
      </span>
      — Kačenovskij, M. T. (1775 — 1842), konzervatívny
               profesor histórie, redaktor časopisu „Vestnik Jevropy“ („Európsky hlásateľ“)
     </p>
    </div>
    <div class="footnote">
     <p>
      <sup>
       [
       <a class="para" href="#d56e602" name="ftn.d56e602">
        50
       </a>
       ]
      </sup>
      <span class="emphasis">
       <em>
        Arcybašev
       </em>
      </span>
      — Arcybašev, N. S., historik, autor trojzväzkového
               diela „Vyprávanie o Rusku“
     </p>
    </div>
    <div class="footnote">
     <p>
      <sup>
       [
       <a class="para" href="#d56e608" name="ftn.d56e608">
        51
       </a>
       ]
      </sup>
      <span class="emphasis">
       <em>
        Arzamas
       </em>
      </span>
      — spolok, ktorý pôsobil v rokoch 1815 — 1818
     </p>
    </div>
    <div class="footnote">
     <p>
      <sup>
       [
       <a class="para" href="#d56e614" name="ftn.d56e614">
        52
       </a>
       ]
      </sup>
      <span class="emphasis">
       <em>
        Žukovskij
       </em>
      </span>
      — Žukovskij, V. A. (1783 — 1852), básnik ruského
               sentimentalizmu
     </p>
    </div>
    <div class="footnote">
     <p>
      <sup>
       [
       <a class="para" href="#d56e621" name="ftn.d56e621">
        53
       </a>
       ]
      </sup>
      <span class="emphasis">
       <em>
        Bludov
       </em>
      </span>
      — Bludov, D. N. gróf (1785 — 1864), od roku 1832 bol
               ministrom vnútra
     </p>
    </div>
    <div class="footnote">
     <p>
      <sup>
       [
       <a class="para" href="#d56e627" name="ftn.d56e627">
        54
       </a>
       ]
      </sup>
      <span class="emphasis">
       <em>
        Daškov
       </em>
      </span>
      — Daškov, D. V. (1788 — 1839), jeden zo zakladateľov
               Arzamasu, od roku 1832 bol ministrom spravodlivosti
     </p>
    </div>
    <div class="footnote">
     <p>
      <sup>
       [
       <a class="para" href="#d56e633" name="ftn.d56e633">
        55
       </a>
       ]
      </sup>
      <span class="emphasis">
       <em>
        Uvarov
       </em>
      </span>
      — Uvarov, S. S. (1786 — 1855), od roku 1818 bol
               prezidentom ruskej Akadémie vied
     </p>
    </div>
    <div class="footnote">
     <p>
      <sup>
       [
       <a class="para" href="#d56e639" name="ftn.d56e639">
        56
       </a>
       ]
      </sup>
      <span class="emphasis">
       <em>
        Severin
       </em>
      </span>
      — Severin, D. P. (1791 — 1865), ruský diplomat
     </p>
    </div>
    <div class="footnote">
     <p>
      <sup>
       [
       <a class="para" href="#d56e653" name="ftn.d56e653">
        57
       </a>
       ]
      </sup>
      <span class="emphasis">
       <em>
        fregata
       </em>
      </span>
      — vojnová plachetnica
     </p>
    </div>
    <div class="footnote">
     <p>
      <sup>
       [
       <a class="para" href="#d56e659" name="ftn.d56e659">
        58
       </a>
       ]
      </sup>
      <span class="emphasis">
       <em>
        ho zastihla smrť
       </em>
      </span>
      — Karamzin zomrel roku 1826
     </p>
    </div>
    <div class="footnote">
     <p>
      <sup>
       [
       <a class="para" href="#d56e688" name="ftn.d56e688">
        59
       </a>
       ]
      </sup>
      <span class="emphasis">
       <em>
        Svoboda tam, kde jest ustavy…
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Sloboda je tam, kde je ústava,
kde múdry bez strachu žije:
tam otroctvo je, kde zákonov niet,
kde vinný i nevinný hynie.
        </span>
       </p>
      </div>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e723">
       </a>
       Alexander Sergejevič Gribojedov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e730" name="d56e730">
      60
     </a>
     ]
    </sup>
   </p>
   <p>
   </p>
   <p>
    Zmienili sme sa v týchto novinách o tifliskej slávnosti na pamiatku mučeníckej smrti
         Alexandra Sergejeviča Gribojedova, a poneváč sa jeho pamiatka všeobecne v Rusku svätí,
         nebude od veci podať niektoré životopisné dátky o ňom.
   </p>
   <p>
    Narodil sa v Moskve 15. jan. 1795.
    <sup>
     [
     <a class="footnote" href="#ftn.d56e740" name="d56e740">
      61
     </a>
     ]
    </sup>
    Jeho rodičia boli zemania prvej triedy, pokrvenstvom zviazaní s prvými rodinami
         Moskvy. Jeho mať Natália Fiodorovna usilovala sa dať synovi takzvané „svetské“ vychovanie,
         uspôsobujúce ho k vysokým úradom a vôbec k skvelej kariére. A preto vstúpil na právnickú
         akadémiu, bárs ho viac zanímali vedy humanitné.
    <sup>
     [
     <a class="footnote" href="#ftn.d56e746" name="d56e746">
      62
     </a>
     ]
    </sup>
    Slasť jeho mladosti tvorila hudba, on sa ňou kochal v dobách rojčivých a
         smutných. V právnej vede pokračoval s pochvalou, bárs aj iné vedy počúval, ktoré viacej
         ladili jeho živého ducha; tak medziinším profesora Jána Bula, slávneho prednáškami z
         histórie a estetiky. Náuky a rozhovory profesorov vzbudili skoro v mladíkovi spôsobnosť
         považovať zo skeptického stanoviska skutočnosť. On počal sa cítiť nespokojným so svojím
         stavom, voľačo priúzko stesneným neustálym dozorstvom prepočetných pokrvných a nadovšetko
         svojho ujca, ktorý sa zvláštne povolaným byť cítil strážiť nad každým poletom mladého orla.
   </p>
   <p>
    Z týchto okolností ľahko dá sa vysvetliť, prečo prvé tvorenia jeho dýchajú výlučne
         satirou; zo starostlivých a často aj farizejských postáv svojej širokej panskej rodiny bral
         on potom figúry pre svoje životom a pravdou dýchajúce veselohry. Keď Napoleon I. napadol
         Rusko, rozhorela mladistvá hruď poetova patriotizmom a on tiahol do boja. Slobodný vojak,
         práve zlomivší reťaze rodinnej kázne, dal sa v mladistvej bujarosti schytiť k rozličným
         šialeným kúskom, ku pr. raz došiel koňmo na bál, na ktorý nepovolali ruských oficierov a t.
         p., avšak onedlho premohol aj takéto šialenosti. Zídúc sa s Šachovským,
    <sup>
     [
     <a class="footnote" href="#ftn.d56e754" name="d56e754">
      63
     </a>
     ]
    </sup>
    talentným to dramaturgom, pocítil v sebe dary literárne a hodil sa na to pole,
         zanechav po Víťaznom potretí francúzskej armády vojenskú dráhu.
   </p>
   <p>
    V Petrohrade pracoval pilne pre divadlo, najprv prekladmi, potom ale napísal pôvodnú
         veselohru „Svoja semja, ili zamužnaja nevesta“,
    <sup>
     [
     <a class="footnote" href="#ftn.d56e762" name="d56e762">
      64
     </a>
     ]
    </sup>
    potom „Proba intermedii“.
    <sup>
     [
     <a class="footnote" href="#ftn.d56e768" name="d56e768">
      65
     </a>
     ]
    </sup>
    Obe boli výborne prijaté, avšak nedávali ešte pochopu o veľkosti poetovho
         nadania.
   </p>
   <p>
    Ctibažnosť jeho matky hnala ho zas na úradnícku dráhu: on dostal úrad pri ministerstve
         zahraničných diel, menovite stal sa sekretárom pri ruskom posolstve v Perzii
    <sup>
     [
     <a class="footnote" href="#ftn.d56e776" name="d56e776">
      66
     </a>
     ]
    </sup>
    a odišiel do Tabrizu. V Perzii naučil sa rýchle perskému jazyku a zastával v
         Teheráne ruské záujmy s veľkým sebazaprením, čo nebolo maličkosťou pri tisícich intrigách
         snovaných európskou diplomaciou proti Rusku.
   </p>
   <p>
    Roku 1822 presídlil sa Gribojedov do Tiflisu ako sekretár Jermolova, veliteľa Gruzie a
         Kaukazu. Tam videl po prvý raz mladuškú dcérku kniežaťa Alexandra Čavčavadzeho,
    <sup>
     [
     <a class="footnote" href="#ftn.d56e784" name="d56e784">
      67
     </a>
     ]
    </sup>
    výtečného gruzínskeho diplomata a vodcu v ruských službách, majúceho už vtedy
         veľké zásluhy vo veľkom diele spojenia gruzínskych a kaukazských národov s Rusmi. V ten čas
         povstali prvé dve dejstvá jeho veselohry „Gore ot uma“
    <sup>
     [
     <a class="footnote" href="#ftn.d56e790" name="d56e790">
      68
     </a>
     ]
    </sup>
    („Biedy z rozumu“, v nem. preklade „Leiden des Gebildeten“), dielo, ktoré keď
         ho zakončil, vyzdvihlo odrazu Gribojedova na výšku nielen ruských a slavianskych, ale vôbec
         svetových básnikov do jedného radu so Shakespearom, Goethem a Puškinom. Dokončiť šiel svoje
         dielo do Moskvy a neďalekého okolia, aby obživil zase látku svojho básnického tvorenia,
         ktorá počala zbledať v pestrom Oriente. Dráma bola hotová, ale na „imprimatur“ nedalo sa za
         tých časov ani myslieť. V nesčíselných odpisoch počalo dielo svoju tŕnistú púť svetom a
         rozšírilo sa na tento obťažný spôsob k neuvereniu rýchlo a všestranne. Vo veselohre tejto
         líči básnik opravdivý obraz vyššej ruskej spoločnosti tak živými barvami, že jeho postavy a
         charaktery iba v Shakespearovi hľadajú páru. Hlavný hrdina veselohry Čackij, vysokovzdelaný
         mladý šľachtic, bojuje tam proti predsudkom a smiešnostiam veku a ľudí. Dielo toto stretlo
         sa hneď s entuziastickou chválou a s najbritkejšou hanou, zvláštny to osud epochálnych
         diel. V Petrohrade nastala celá revolúcia literárna, v Moskve sa hnevali na ostrého autora,
         ktorý vraj iba paškvil napísal na ich život a že tým poškvrnil zvuk ruského mena. Item,
         poznali sa snáď v niektorých figúrach. Prázdniny prešli, on bol prinútený navrátiť sa do
         Gruzie.
   </p>
   <p>
    Po všelijakých nehodách, ba i po pretrpenom väzení,
    <sup>
     [
     <a class="footnote" href="#ftn.d56e798" name="d56e798">
      69
     </a>
     ]
    </sup>
    odmenili ho titulom štátneho radcu a radom sv. Anny. Roku 1828 vymenovali ho za
         plnomocného ministra pri perzskom dvore. Idúc cez Tiflis, zasnúbil sa s kňažnou Lenočkou
         Čavčavadzeovou, ktorá mu roky v tajnom úkryte srdca bývala. On sám to opisuje nasledujúcim
         dojímavým spôsobom: „Bolo to 16. júla 1828. V ten deň som obedoval u mojej starej
         priateľky, oproti mne sedela kňažná Čavčavadzeová, asi sedemnásťročné dievča. Ja som vše na
         ňu pohliadol a vše ma srdce zabolelo. Akási smelosť vstúpila mi do srdca: keď sme vstali od
         stola, chytil som ju za ruku a riekol: ,Poďte so mnou, mám vám niečo zdeliť.‘ Ona
         nasledovala v mienke, že ju dľa zvyku vediem ku klavíru. Nestalo sa to. Dom jej matky hneď
         v susedstve, ta sme išli. Moje líca zahoreli, dýchanie sa zatajilo — nepamätám, čo som
         hovoril — ale vždy živšie, živšie; ona zaplakala, zasmiala sa, ja ju poceloval a potom k
         matke, k babičke; ony nás poblahoslavili a ja zavisol na jej ústach celý, celý deň!“
   </p>
   <p>
    To už naozaj láska poetu! Oženil sa, šiel hneď na svoje miesto do Perzie. Cítil sa
         šťastným v prítomnosti tak anjelského stvorenia, ako bola milá Gruzínka Lenočka. Ona
         upokojovala jeho ohnivého a niečo rozhorčeného ducha. V Tabrize nechal žienku a šiel do
         Teheránu, aby sa nikdá živý nevrátil. Vzbúrená luza pobila celé ruské posolstvo,
    <sup>
     [
     <a class="footnote" href="#ftn.d56e807" name="d56e807">
      70
     </a>
     ]
    </sup>
    jeho mŕtvolu priviazali o konský chvost a vláčili po meste. Neskôr bolo telo
         jeho privezené do Tiflisu, kde strmí nad ním bronzový pomník s utešeným nápisom od jeho
         manželky: „Um a diela tvoje sú nesmrteľné v pamäti ruskej, ale načože ťa prežila láska
         moja?“
   </p>
   <p>
    Puškina vyrvala z tvorivých trudov guľa západného, Gribojedova besnota východného
         barbara. Múza slavianska stojí nad predčasnými hrobmi a pýta sa nemým pohľadom nás: Tak
         veľa máte géniov, že nimi kŕmiť môžete krvilačnosť vrahov od západu i od východu?
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e730" name="ftn.d56e730">
        60
       </a>
       ]
      </sup>
      „Národnie noviny“ 1879, č. 23.
     </p>
    </div>
    <div class="footnote">
     <p>
      <sup>
       [
       <a class="para" href="#d56e740" name="ftn.d56e740">
        61
       </a>
       ]
      </sup>
      <span class="emphasis">
       <em>
        Narodil sa v Moskve 15. januára 1803.
       </em>
      </span>
      — Vajanský mal chybný
               údaj: 4. apríla.
     </p>
    </div>
    <div class="footnote">
     <p>
      <sup>
       [
       <a class="para" href="#d56e746" name="ftn.d56e746">
        62
       </a>
       ]
      </sup>
      <span class="emphasis">
       <em>
        bárs ho viac zanímali vedy humanitné
       </em>
      </span>
      — Gribojedov študoval na
               slovesnej, právnickej a fyzicko-matematickej fakulte moskovskej univerzity a získal
               hodnosť kandidáta slovesných a právnych vied. Roku 1812 bol pripravený k doktorským
               skúškam z práva, ale keď Napoleonove vojská vtrhli do Ruska, prerušil prípravu a
               vstúpil do Moskovského husárskeho pluku.
     </p>
    </div>
    <div class="footnote">
     <p>
      <sup>
       [
       <a class="para" href="#d56e754" name="ftn.d56e754">
        63
       </a>
       ]
      </sup>
      <span class="emphasis">
       <em>
        Šachovským
       </em>
      </span>
      — Šachovskoj, A. A. (1777 — 1846), gróf, ruský
               dramatický spisovateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e762" name="ftn.d56e762">
        64
       </a>
       ]
      </sup>
      <span class="emphasis">
       <em>
        „Svoja semja, ili zamužnaja nevesta“
       </em>
      </span>
      — (rus.) „Svoja rodina
               alebo vydatá nevesta“ z roku 1818. Gribojedov túto komédiu napísal spolu so
               Šachovským a Chmelnickým.
     </p>
    </div>
    <div class="footnote">
     <p>
      <sup>
       [
       <a class="para" href="#d56e768" name="ftn.d56e768">
        65
       </a>
       ]
      </sup>
      <span class="emphasis">
       <em>
        „Proba intermedii“
       </em>
      </span>
      — (rus.) „Skúška intermédie“ z roku
               1818
     </p>
    </div>
    <div class="footnote">
     <p>
      <sup>
       [
       <a class="para" href="#d56e776" name="ftn.d56e776">
        66
       </a>
       ]
      </sup>
      <span class="emphasis">
       <em>
        stal sa sekretárom pri ruskom posolstve v Perzii
       </em>
      </span>
      — od roku
               1818 — 1829 bol Gribojedov (s dvoma prestávkami) v Perzii ako tajomník ruskej
               diplomatickej misie
     </p>
    </div>
    <div class="footnote">
     <p>
      <sup>
       [
       <a class="para" href="#d56e784" name="ftn.d56e784">
        67
       </a>
       ]
      </sup>
      <span class="emphasis">
       <em>
        Alexander Čavčavadze
       </em>
      </span>
      — Čavčavadze A. (1786 — 1846), pochádzal
               z vplyvného kniežacieho rodu. Jeho otec bol vyslancom kráľa Herakla II. Je jedným z
               popredných klasikov gruzínskej literatúry.
     </p>
    </div>
    <div class="footnote">
     <p>
      <sup>
       [
       <a class="para" href="#d56e790" name="ftn.d56e790">
        68
       </a>
       ]
      </sup>
      <span class="emphasis">
       <em>
        „Gore ot uma“
       </em>
      </span>
      — (rus.) „Útrapy z rozumu“. Gribojedov začal na
               tejto hre pracovať ešte v Perzii, v práci pokračoval v Tiflise, kde napísal prvé dve
               dejstvá. V Moskve zbieral materiál pre vytvorenie obrazu famusovovskej Moskvy. Tento
               materiál spracoval v lete roku 1823 v dedine Begičeve.
     </p>
    </div>
    <div class="footnote">
     <p>
      <sup>
       [
       <a class="para" href="#d56e798" name="ftn.d56e798">
        69
       </a>
       ]
      </sup>
      <span class="emphasis">
       <em>
        po pretrpenom väzení
       </em>
      </span>
      — pri procese s dekabristami roku 1825 —
               1826 Gribojedova na Kaukaze zatkli, uväznili v Petrohrade a vyšetrovali ako človeka
               oboznámeného s organizáciou a plánmi dekabristov
     </p>
    </div>
    <div class="footnote">
     <p>
      <sup>
       [
       <a class="para" href="#d56e807" name="ftn.d56e807">
        70
       </a>
       ]
      </sup>
      <span class="emphasis">
       <em>
        Vzbúrená luza pobila celé ruské posolstvo
       </em>
      </span>
      — roku 1829 sa v
               Perzii vyostril spor pre kontribúciu, ktorú mal Gribojedov vymáhať, a ruských
               príslušníkov, zajatých vo vojne s Perziou, mal vyhľadávať a posielať do Ruska. Luza,
               huckaná perzskými úradníkmi a náboženskými fanatikmi, zaútočila na ruské posolstvo.
               Tomuto útoku padol za obeť aj Gribojedov.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e817">
       </a>
       Alexander Sergejevič Puškin I
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e824" name="d56e824">
      71
     </a>
     ]
    </sup>
   </p>
   <p>
   </p>
   <p>
    Zajtra dňa 16. júna odhalia Puškinov pomník v Moskve.
    <sup>
     [
     <a class="footnote" href="#ftn.d56e832" name="d56e832">
      72
     </a>
     ]
    </sup>
    Ruský národ dokáže tým svoju vďačnosť oproti svojmu najväčšiemu básnikovi a
         tvorcovi novej spisby. Alexander Sergejevič Puškin narodil sa v Moskve dňa 6. júna 1799.
    <sup>
     [
     <a class="footnote" href="#ftn.d56e838" name="d56e838">
      73
     </a>
     ]
    </sup>
    Lúčiace sa stoletie darovalo Rusku muža geniálneho, akým sa sotva pýšiť bude
         stoletie nasledujúce.
   </p>
   <p>
    Jeho výchova bola skvelá a dôkladná na lýceu v Cárskom Sele, kde r. 1817 dokončil štúdiá
         a vstúpil do služby pri ministerstve zahraničných záležitostí. Pre jeho politický smer
         odstránili ho z Petrohradu a poslali do Jekaterinoslavu, stadiaľto do Odesy. Pocestoval
         Kaukaz, Krym, Besarábiu a južné ruské kraje. Cár Mikuláš odpustil mu pochybenia mladistvého
         ohňa, stal sa jeho cenzorom a vymenoval ho za svojho komorníka.
    <sup>
     [
     <a class="footnote" href="#ftn.d56e846" name="d56e846">
      74
     </a>
     ]
    </sup>
    Roku 1831 vzal si za ženu Natáliu Gončarovnu a žil v Petrohrade vo vysokých
         aristokratických kruhoch. Roku 1837 dňa 29. januára padol v súboji
    <sup>
     [
     <a class="footnote" href="#ftn.d56e852" name="d56e852">
      75
     </a>
     ]
    </sup>
    so svojím švagrom barónom d’Anthesom Heeckerenom. Udalosti tohto súboja nie sú
         dodnes na bielom dni, avšak podľa všetkého bol tento duel viac vražda než statočný boj. Tak
         stratilo Rusko svojho druhého veľkého syna: na úpätí Elbrusu vykrvácal podobným spôsobom
         Lermontov a divno, o obidvoch básnikoch hovoria, že strieľali naschvál do povetria. Celá
         ruská zem ozvala sa kviľbou nad mladým poetom; génius Slavianstva zahalil si tvár čiernou
         rúškou.
   </p>
   <p>
    Puškin je básnik svetový. Niet vzdelanej reči, ktorá by nemala v preklade básne jeho. Zo
         slavianskych poetov možno k nemu prirovnať jediného Mickiewicza — a vo svetovej literatúre
         patrí on medzi najväčšie zjavy. Veľkosť svoju má čo ďakovať tomu, že sa stal básnikom
         opravdu ruským, že ponoril sa do hĺbky štúdia svojho ľudu, a tak súc obrazom a verným
         reprezentantom
    <span class="emphasis">
     <em>
      ruského
     </em>
    </span>
    ducha, vydobyl si palmu svetového básnika.
         Puškina uznáva celý svet, trebárs nenapísal andalúzske romány.
    <sup>
     [
     <a class="footnote" href="#ftn.d56e863" name="d56e863">
      76
     </a>
     ]
    </sup>
    Básnický talent počal ešte v lýceu hnať puky: starý Deržavin poznal už vtedy
         budúceho básnika v ňom a požehnal ho. Sám Puškin to nasledovne pripomína:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Starik Deržavin nas zametil
       <sup>
        [
        <a class="footnote" href="#ftn.d56e875" name="d56e875">
         77
        </a>
        ]
       </sup>
       I, v grob schoďa, blagoslovil.
      </span>
     </p>
    </div>
    <sup>
     [
     <a class="footnote" href="#ftn.d56e880" name="d56e880">
      78
     </a>
     ]
    </sup>
   </p>
   <p>
   </p>
   <p>
    Prvýkrát ozvalo sa meno jeho pre jednu báseňku, „Odu na kinžal“,
    <sup>
     [
     <a class="footnote" href="#ftn.d56e897" name="d56e897">
      79
     </a>
     ]
    </sup>
    v ktorej vyslovuje svoje túžby za slobodu a voľnejším pohybom na politickom
         poli. Báseň nemá tak veľkej ceny, avšak vyslovujúc city tehdajšej mladej „liberálnej“
         stránky, vydobyla si populárnosti značnej. Z menších básní Puškinových pripomíname len
         krásnu báseň „Klevetnikam Rossije“,
    <sup>
     [
     <a class="footnote" href="#ftn.d56e903" name="d56e903">
      80
     </a>
     ]
    </sup>
    v ktorej stretáme sa s hlbokým slavianskym citom.
   </p>
   <p>
    Po palme básnika siahol mladý poeta silnou istou rukou básňou: „Ruslan a Ľudmila“, ktorú
         počal roku 1817 a dokončil 1820. Je to národná ruská povesť:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       dela dávno minuvšich dnej
predaňja stariny glubokoj.
      </span>
     </p>
    </div>
    <sup>
     [
     <a class="footnote" href="#ftn.d56e919" name="d56e919">
      81
     </a>
     ]
    </sup>
   </p>
   <p>
   </p>
   <p>
    Vladimír Solnyško vydal svoju dcéru za Ruslana, trebárs sa o jej ruku uchádzal bojovný
         Rogdaj, kriklúň Falfar a chazarský chán Ratmír. Keď Ruslan objať chcel svoju mladú žienku v
         svadobnej komôrke, zahrmí, čarodejník Černomor priletí oblokom, vychytí mu žieňa a zmizne.
         Vladimír Solnyško hovorí všetkým štyrom záletníkom, že ten bude jeho zaťom, kto vynájde a
         vyslobodí Ľudmilu z driap Černomora. A teraz počne sa púť týchto štyroch dobrodruhov.
         Ruslan zvíťazí nad nimi, Černomora poviaže a oslobodenú žienku donesie do ramien starého
         Vladimíra. Báseň táto, ruská národná a originálna, vzbudila v Rusku veľký pohyb. „Tam
         russkij duch, tam Russju pachnet.“
    <sup>
     [
     <a class="footnote" href="#ftn.d56e936" name="d56e936">
      82
     </a>
     ]
    </sup>
    Básnik Žukovskij poslal Puškinovi podobizeň svoju s nápisom:
         „Žiakovi-premožiteľovi od premoženého učiteľa.“
   </p>
   <p>
    Jeho pobyt na Kaukaze daroval národu a celému svetu báseň „Kavkazskij plennik“.
    <sup>
     [
     <a class="footnote" href="#ftn.d56e944" name="d56e944">
      83
     </a>
     ]
    </sup>
    Do všetkých rečí preložená budí všade obdiv. Čerkes zajme Rusa a zavlečie do
         kaukazských hôr. Rus poznal všetky poryvy srdca — miloval, ale nešťastne — a teraz je
         rabom. Rusko,
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       gde burnoj žizňju pogubil
Nadeždu, radosť i želanije,
      </span>
     </p>
    </div>
    <sup>
     [
     <a class="footnote" href="#ftn.d56e957" name="d56e957">
      84
     </a>
     ]
    </sup>
   </p>
   <p>
   </p>
   <p>
    je ďaleko. Opis Kaukazu je veľkolepý práve tak ako opis života Čečencov. Do raba zaľúbi
         sa mladá Čerkeska, avšak počujúc od neho vyznanie lásky k inej deve, oslobodí ho, sama ale
         hynie vo vlnách rieky. Jednoduchý tento dej neprekáža tomu, aby báseň vradená bola medzi
         najskvelejšie plody ľudského ducha. Všetko v nej dýcha divou horskou prírodou a poetickou
         krásou.
   </p>
   <p>
    „Bachčisarajskij fontan“
    <sup>
     [
     <a class="footnote" href="#ftn.d56e976" name="d56e976">
      85
     </a>
     ]
    </sup>
    povstal pod dojmami jeho krymskej cesty. Plamenná Kolchida rozdúchala v duši
         poetovej plameň, z ktorého vyšla potom táto báseň goetheovskej plastičnosti. Akoby ju bol z
         mramora vykresal, stojí pred nami táto tvorba plná krásy a súladu. A predsa nás ovanie
         pálčivý nádych južného podnebia a divá zmyselnosť mohamedánskeho sveta. Vezmime pieseň
         tatársku, ktorú spievajú v háreme Gireja:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Darujet nebo čeloveku
Zamenu sľoz i častych bed.
Blažen fakir, uzrevšij Mekku
Na starosti pečaľnych let.

Blažen, kto slavnyj breg Dunaja
Svojeju smerťju osviatit:
K nemu navstreču deva raja
S ulybkoj strastnoj poletit.

No tot blažennej, o Zarema,
Kto, mir i negu vozľubija,
Kak rozu, v tišine garema
Lelejet, milaja, tebia!
      </span>
     </p>
    </div>
    <sup>
     [
     <a class="footnote" href="#ftn.d56e990" name="d56e990">
      86
     </a>
     ]
    </sup>
   </p>
   <p>
   </p>
   <p>
    Oproti Zareme, tejto náruživej mohamedánke, stojí ladná postava Márie, kresťanstvom
         zošľachtenej devy.
   </p>
   <p>
    Z ruského života čerpaná báseň „Braťja razbojniki“
    <sup>
     [
     <a class="footnote" href="#ftn.d56e1009" name="d56e1009">
      87
     </a>
     ]
    </sup>
    je snáď najpopulárnejšia v Rusku. „Cygany“
    <sup>
     [
     <a class="footnote" href="#ftn.d56e1015" name="d56e1015">
      88
     </a>
     ]
    </sup>
    nosia na sebe najjasnejšie stopy byronovského vplyvu a niet iného diela, ktoré
         by tak verne rozlúštilo hádanku cigánskeho života. K ľahkému humoristickému žánru patrí
         „Graf Nulin“;
    <sup>
     [
     <a class="footnote" href="#ftn.d56e1021" name="d56e1021">
      89
     </a>
     ]
    </sup>
    tu je reč hladká a elegantná. Veľká a ruským srdciam blízka báseň „Poltava“
    <sup>
     [
     <a class="footnote" href="#ftn.d56e1027" name="d56e1027">
      90
     </a>
     ]
    </sup>
    patrí k jeho najprevedenejším tvorbám. Slávne poltavské dni sú úzadím: v
         proscéniu vystupuje starý Mazepa a mladá dcérka Kočubeja. Niet tu dosť miesta poukázať čo
         len na niektoré krásy. Avšak keď sa mi duša kochá na týchto dielach, ovládne i horkosť
         srdcom, že totiž u nás pre ľahko premožiteľné rečové ťažkosti tak málo sa číta Puškin v
         pôvodine.
   </p>
   <p>
    Preskočiť nutno na celý rad menších diel a obrátiť sa k básni, do ktorej vložil Puškin
         svoju dušu, alebo hovoriac s Goetheho Faustom — svoje
    <span class="emphasis">
     <em>
      dve duše
     </em>
    </span>
    . Je to
         veľký román vo veršoch: „Jevgenij Onegin“.
   </p>
   <p>
    Počal ho písať v Jekaterinoslave r. 1823, dokončil ho v Odese r. 1831.
    <sup>
     [
     <a class="footnote" href="#ftn.d56e1040" name="d56e1040">
      91
     </a>
     ]
    </sup>
    Jevgenij, zvláštny typ petrohradského bonvivána, ktorého dokonale omrzeli
         všetky sladkosti vospustného života, utiahne sa do zátišia, kde sa poznáva s Vladimírom
         Lenským, mladým, v Nemecku vzdelaným nadšencom a poetom. Dve oproti sebe postavené prírody
         zaujmú druh druha. Lenskij uvedie Onegina do domu svojej nevesty, ktorej staršia sestra
         Taťjana, fantastická, hlboká a mysticky nadchnutá duša, zahorí láskou k blazírovanému
         elegantovi a mučená láskou, odhodlá sa písať mu list. „Pismo Taťjany k Oneginu“ patrí k
         najskvelejším miestam celého Puškina. Toľko studu, nežnosti a náruživosti vložil poeta do
         listu, že sa pred očami našimi otvára tajina a hĺbka ženského citu ako nikde inde. Taťjana
         je opravdivá ruská deva. Onegin odmietne lásku devy, lebo: „on ne sozdan dľa blaženstva,
         jemu čužda duša moja“.
    <sup>
     [
     <a class="footnote" href="#ftn.d56e1046" name="d56e1046">
      92
     </a>
     ]
    </sup>
    Medzi priateľmi povstane nedorozumenie, Lenskij žiarli s Oneginom a vyzýva ho
         na súboj a padne. Onegin je týraný svedomím, lebo: „čtož, jesli vašim pistoletom sražen
         prijateľ molodoj… kogda nedvižim
    <sup>
     [
     <a class="footnote" href="#ftn.d56e1052" name="d56e1052">
      93
     </a>
     ]
    </sup>
    na zemle pered vami, s smerťju na čele on postepenno kostnejet“.
    <sup>
     [
     <a class="footnote" href="#ftn.d56e1058" name="d56e1058">
      94
     </a>
     ]
    </sup>
    Taťjana odíde s rodičmi do Moskvy, podá ruku generálovi a prenesie sa zrazu do
         najvyšších kruhov ruskej aristokracie — ba i dvor jej je otvorený. Tu sa vracia Onegin z
         ciest a zhliadne na bále Taťjanu. Náruživosť lásky rozplamení sa v jeho polouvädlom srdci.
         Až teraz vidí, akú perlu zahodil. Opis jeho mučenia je taký dojímavý, že človeku slza vyjde
         do očí nad mukou Onegina. Keď už nijak nevie potlačiť svoju lásku, píše Taťjane list, na
         ktorý ale nedostáva odpoveď. Konečne si ide sám pre odpoveď. Teraz prišiel rad na Taťjanu.
         „Ja vás ľúbim (načo sa pretvárať?), no ale ja druhému oddaná, ja budem jemu večne verná.“
         Tak sa končí tento obraz z ruského života. Jednoduché jednanie nevadí, aby nás básnik
         neuviedol do opravdivého života ruského a neodhalil jeho temné i svetlé stránky. Postava
         Taťjany je taká typická a jasná, že neveríš, že by nebola skutočne jestvovala. Avšak aj
         pobočné figúry sú verné a opravdivé, tak ku pr. duelant Zareckij je majstrovská figúra, nie
         menej Bujanov a Francúz Trike alebo aj tučný Pusťakov. Pár čiar hodí umelá ruka básnikova a
         obrázok je hotový. Práve v tom poznávame pravého poetu. Onegin je báseň ruskej rodiny: niet
         rodiny vzdelanejšej, kde by nebola známa.
   </p>
   <p>
    Puškin písal mnoho menších básní, niekoľko povestí v próze („Pikovaja dama“) a jednu
         väčšiu drámu „Boris Godunov“, ktorá je ale viac básňou než drámou a na prkná sa nehodí.
   </p>
   <p>
    U Puškina je všetko pôvodné, samobytné a národné; on prvý vniesol zjavy ruského života
         do slovesnosti, a len krátkozrakí posudzovatelia zrobili krik, že vraj napodobňuje Byrona.
         Pravda je v tom, že taký veľduch ako Byron musel vtlačiť pečať svojho ducha na dušu takú
         ohnivú a vnímavú, ako je Puškin, avšak to nevadí Puškinovi byť cele Rusom, cele originálom.
         Veľkí duchovia sú bez ohľadu na priestor a národnosť spojení páskou istej pokrvnosti, a
         trebárs ide každý z nich svojou vlastnou cestou, predsa sa nachádzajú body, na ktorých sa
         cesty tieto križujú alebo blížia. Puškin je veštcom čisto ruských citov a myšlienok;
         bolesti jeho národa sú bolesti jeho a v radostiach svojho národa i on plesá. To, čo masa
         národa nejasno cíti, vyslovil jasno, čo len háda, to on rozlúšťuje. Smrť jeho bola väčšou
         stratou pre ruský národ ako pád Malachova! Za Malachov už zaplatili Rusi poniektorým vrahom
         svojim, ale skoro zhasnutú fakľu Puškinovho veľducha nemožno viac rozsvietiť.
   </p>
   <p>
    Že Puškin mal živý cit za Slavianstvo, to dokázal svojimi „Pesňami zapadnych Slavian“
    <sup>
     [
     <a class="footnote" href="#ftn.d56e1070" name="d56e1070">
      95
     </a>
     ]
    </sup>
    a niektorými menšími básňami. Tak svetoznáma jeho báseň „Klevetnikam Rossije“
         postavená je na tvrdú postať všeslavianskej myšlienky. „Vot vopros!“
    <sup>
     [
     <a class="footnote" href="#ftn.d56e1078" name="d56e1078">
      96
     </a>
     ]
    </sup>
    volá tam básnik: či slavianske rieky vlejú sa do ruského mora!
   </p>
   <p>
    Slávnosť odhalenia Puškinovho pomníka je slávnosť veľkolepá, všenárodná. Ako vnikli jeho
         diela do národa tak, že Nikolaj Ščerbina, znateľ Puškina, píše, že nielen vzdelaní, ale i
         prostí ľudia znajú mnohé práce Puškinove naspamäť, tak svätí zbožne celý ruský národ drahú
         pamiatku svojho nesmrteľného spevca. Bár by sa rozšírila znalosť jeho diel medzi
         slavianskym národom západu a juhu, bár by sa zohrievala naša mlaď na veľkom posvätnom ohni
         šľahajúcom z duše jeho a brala si príklad a poučenie, že iba na zdravej postati svojstva
         možno vystaviť chrám poézie. Odhalenie Puškinovho pomníka v jeho rodisku, zlatostrechej
         Moskve, je veľká kultúrna slávnosť; ona aj nás nadchýňa oduševnením a my privolávame na
         zdar severným našim bratom slavianskym.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e824" name="ftn.d56e824">
        71
       </a>
       ]
      </sup>
      „Národnie noviny“ 1880, č. 69.
     </p>
    </div>
    <div class="footnote">
     <p>
      <sup>
       [
       <a class="para" href="#d56e832" name="ftn.d56e832">
        72
       </a>
       ]
      </sup>
      <span class="emphasis">
       <em>
        Zajtra dňa 16. júna odhalia Puškinov pomník v Moskve
       </em>
      </span>
      — pomník
               bol odhalený roku 1880
     </p>
    </div>
    <div class="footnote">
     <p>
      <sup>
       [
       <a class="para" href="#d56e838" name="ftn.d56e838">
        73
       </a>
       ]
      </sup>
      <span class="emphasis">
       <em>
        narodil sa… 6. júna 1799
       </em>
      </span>
      — Vajanský mal chybný údaj: 26.
               mája.
     </p>
    </div>
    <div class="footnote">
     <p>
      <sup>
       [
       <a class="para" href="#d56e846" name="ftn.d56e846">
        74
       </a>
       ]
      </sup>
      <span class="emphasis">
       <em>
        vymenoval ho za svojho komorníka
       </em>
      </span>
      — za komorníka bol Puškin
               menovaný roku 1834. Básnik sa veľmi urazil na túto cárovu „pozornosť“. Len veľmi
               ledabolo vykonával svoje komornícke povinnosti.
     </p>
    </div>
    <div class="footnote">
     <p>
      <sup>
       [
       <a class="para" href="#d56e852" name="ftn.d56e852">
        75
       </a>
       ]
      </sup>
      <span class="emphasis">
       <em>
        29. januára padol v súboji
       </em>
      </span>
      — Vajanský mal chybný údaj: 27.
               jan. Puškin zomrel 29. januára, 27. januára bol ranený.
     </p>
    </div>
    <div class="footnote">
     <p>
      <sup>
       [
       <a class="para" href="#d56e863" name="ftn.d56e863">
        76
       </a>
       ]
      </sup>
      <span class="emphasis">
       <em>
        andalúzske romány
       </em>
      </span>
      — pravdepodobne omyl. Ide asi o andalúzske
               romance.
     </p>
    </div>
    <div class="footnote">
     <p>
      <sup>
       [
       <a class="para" href="#d56e875" name="ftn.d56e875">
        77
       </a>
       ]
      </sup>
      zametil — pozoroval
     </p>
    </div>
    <div class="footnote">
     <p>
      <sup>
       [
       <a class="para" href="#d56e880" name="ftn.d56e880">
        78
       </a>
       ]
      </sup>
      <span class="emphasis">
       <em>
        Starik Deržavin…
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Starček Deržavin si nás povšimol
a zo sveta odchádzajúc, žehnal nám.
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e897" name="ftn.d56e897">
        79
       </a>
       ]
      </sup>
      <span class="emphasis">
       <em>
        „Oda na kinžal“
       </em>
      </span>
      — „Óda na kindžal“ z roku 1821. Posledné dve
               strofy básne sú venované študentovi Karlovi Sandovi, ktorý spáchal atentát na
               Kotzebueho. Politická tematika prevládala vôbec v Puškinovej tvorbe rokov 1817 —
               1820.
     </p>
    </div>
    <div class="footnote">
     <p>
      <sup>
       [
       <a class="para" href="#d56e903" name="ftn.d56e903">
        80
       </a>
       ]
      </sup>
      <span class="emphasis">
       <em>
        „Klevetnikam Rossije“
       </em>
      </span>
      — (rus.) „Ohováračom Ruska“ z roku
               1831. Báseň bola napísaná na okraj poľského povstania 17. (29.) novembra 1830.
     </p>
    </div>
    <div class="footnote">
     <p>
      <sup>
       [
       <a class="para" href="#d56e919" name="ftn.d56e919">
        81
       </a>
       ]
      </sup>
      <span class="emphasis">
       <em>
        dela davno minuvšich dnej…
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         veci dávno minulých dní
povesti stariny dávnej.
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e936" name="ftn.d56e936">
        82
       </a>
       ]
      </sup>
      <span class="emphasis">
       <em>
        „Tam russkij duch, tam Russju pachnet“
       </em>
      </span>
      — (rus.) „Tam ruský
               duch, tam Ruskom vanie“
     </p>
    </div>
    <div class="footnote">
     <p>
      <sup>
       [
       <a class="para" href="#d56e944" name="ftn.d56e944">
        83
       </a>
       ]
      </sup>
      <span class="emphasis">
       <em>
        „Kavkazskij plennik“
       </em>
      </span>
      — (rus.) „Kaukazský zajatec“ z roku
               1821. Poéma vyšla tlačou roku 1822.
     </p>
    </div>
    <div class="footnote">
     <p>
      <sup>
       [
       <a class="para" href="#d56e957" name="ftn.d56e957">
        84
       </a>
       ]
      </sup>
      <span class="emphasis">
       <em>
        kde burnoj žizňju…
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         kde búrnym životom zahubil
Nádej, radosť i túžbu.
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e976" name="ftn.d56e976">
        85
       </a>
       ]
      </sup>
      <span class="emphasis">
       <em>
        „Bachčisarajskij fontan“
       </em>
      </span>
      — (rus.) „Bachčisarajská fontána“ z
               roku 1823. Vyšla tlačou roku 1824.
     </p>
    </div>
    <div class="footnote">
     <p>
      <sup>
       [
       <a class="para" href="#d56e990" name="ftn.d56e990">
        86
       </a>
       ]
      </sup>
      <span class="emphasis">
       <em>
        Darujet nebo čeloveku…
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Daruje nebo človeku
náhradu za slzy a drobné žiale.
Šťastný je fakír, čo uzrel Mekku
na sklonku trúchlivých rokov.

Šťastný, kto slávny breh Dunaja
svojou smrťou posvätí —
k nemu v ústrety rajská deva
s úsmevom strastným poletí.

No ten je šťastnejší, o Zarema,
kto pokoj i nehu si obľúbiac,
sťa ružu, v tichosti háremu
pestuje teba, milá.
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e1009" name="ftn.d56e1009">
        87
       </a>
       ]
      </sup>
      <span class="emphasis">
       <em>
        „Braťja rozbojniki“
       </em>
      </span>
      — (rus.) „Bratia zbojníci“ z roku 1822.
               Vyšli tlačou roku 1825.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1015" name="ftn.d56e1015">
        88
       </a>
       ]
      </sup>
      <span class="emphasis">
       <em>
        „Cygany“
       </em>
      </span>
      — (rus.) „Cigáni“ z roku 1824. Vyšli tlačou roku
               1827.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1021" name="ftn.d56e1021">
        89
       </a>
       ]
      </sup>
      <span class="emphasis">
       <em>
        „Graf Nulin“
       </em>
      </span>
      — „Gróf Nulin“, poéma, vyšla roku 1828
     </p>
    </div>
    <div class="footnote">
     <p>
      <sup>
       [
       <a class="para" href="#d56e1027" name="ftn.d56e1027">
        90
       </a>
       ]
      </sup>
      <span class="emphasis">
       <em>
        „Poltava“
       </em>
      </span>
      — z roku 1828
     </p>
    </div>
    <div class="footnote">
     <p>
      <sup>
       [
       <a class="para" href="#d56e1040" name="ftn.d56e1040">
        91
       </a>
       ]
      </sup>
      <span class="emphasis">
       <em>
        „Jevgenij Onegin“. Počal ho písať v Jekaterinoslave r. 1823, dokončil ho
                  v Odesse r. 1831.
       </em>
      </span>
      — „Eugen Onegin“, román vo veršoch. Chybné údaje:
               Puškin začal na románe pracovať 9. mája 1823 v Kišineve, pokračoval v Odesse, potom
               osem rokov na viacerých miestach. Definitívne ho dokončil roku 1830 — 1831 v Boldine,
               Moskve a Petrohrade. Medzitým postupne vydával jednotlivé kapitoly. Ôsma kapitola
               vyšla roku 1832.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1046" name="ftn.d56e1046">
        92
       </a>
       ]
      </sup>
      <span class="emphasis">
       <em>
        „on ne sozdan dľa blaženstva, jemu čužda duša moja“
       </em>
      </span>
      — (rus.)
               „nie je stvorený pre blaženosť, jemu je cudzia duša moja“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1052" name="ftn.d56e1052">
        93
       </a>
       ]
      </sup>
      <span class="emphasis">
       <em>
        nedvižnosť
       </em>
      </span>
      — nehybnosť
     </p>
    </div>
    <div class="footnote">
     <p>
      <sup>
       [
       <a class="para" href="#d56e1058" name="ftn.d56e1058">
        94
       </a>
       ]
      </sup>
      <span class="emphasis">
       <em>
        „čtož, jesli vašim pistoletom sražen prijateľ molodoj… kogda nedvižim na
                  zemle pered vami, s smerťju na čele on postepenno kostnejet“
       </em>
      </span>
      — (rus.)
               „čo ak vašou pištoľou bude zrazený priateľ mladý… keď bez hnutia na zemi pred vami,
               so smrťou na čele on pomaly tuhne“!
     </p>
    </div>
    <div class="footnote">
     <p>
      <sup>
       [
       <a class="para" href="#d56e1070" name="ftn.d56e1070">
        95
       </a>
       ]
      </sup>
      <span class="emphasis">
       <em>
        „Pesňami zapadnych Slavian“
       </em>
      </span>
      — „Piesne západných Slovanov“
               (1834) vytvoril Puškin na základe srbských ľudových piesní, poviedok, ktoré počul na
               juhu Ruska a tiež na motívy piesní knihy francúzskeho spisovateľa Prospera Mériméeho
      <span class="emphasis">
       <em>
        „Guzla“
       </em>
      </span>
     </p>
    </div>
    <div class="footnote">
     <p>
      <sup>
       [
       <a class="para" href="#d56e1078" name="ftn.d56e1078">
        96
       </a>
       ]
      </sup>
      <span class="emphasis">
       <em>
        „Vot vopros“!
       </em>
      </span>
      — (rus.) „To je otázka“!
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1089">
       </a>
       Alexander Sergejevič Puškin II
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1096" name="d56e1096">
      97
     </a>
     ]
    </sup>
   </p>
   <p>
   </p>
   <p>
    Počali sa slávnosti stoletej rozpomienky narodenia Puškina. Užšia jeho domovina skvele
         platí dlh úcty a oslavy svojmu prorokovi. Sluch o ňom po tieto dni (od 7. júna do 11. júna)
         ide po celej Rusi velikej a nazýva ho každý v nej súci jazyk.
    <sup>
     [
     <a class="footnote" href="#ftn.d56e1106" name="d56e1106">
      98
     </a>
     ]
    </sup>
    No i za hranicami jej, všade, kde zvučí jazyk „hrdých vnukov Slavianov“, nemôžu
         nespomínať meno jeho, s ktorým je spojené toľko sladkých zvukov i modlitieb, toľko
         nesmrteľných obrazov, z jehož lýry rozlialo sa plemenom naším toľko citov dobrých,
         rozliehalo toľko oslavovania slobody a toľko prímluv pre padnutých a zhrešivších.
   </p>
   <p>
    V ňom slávi mäkkosť, dobrota, harmónia, ľudskosť, kresťanskosť nášho plemena svoj
         najvyšší triumf. Kto ho pozná a kto ho precítil, žasne nad krátkozrakosťou niektorých
         západnejších vetiev, že dali sa tak dlho zvádzať cudzím ideálom a napodobniť germánsku
         alebo románsku múzu. Je to iba choroba a neduh, čiastočne i obmedzenosť duchovná. Na jednej
         strane, tu doma, máme nedotknutý, panenský materiál nových vlastností, nových ideí, citov,
         vzhľadom na svet vnútorný i vnešný, máme kastalský, čistý prameň novej, neobtretej, k
         životu budiacej sa národnosti, na druhej strane, v západnej Európe, pravda, hotové už
         obrazce, rozvitý ustálený modus vivendi v svete duchovnom. Ale keď ho napodobníme, keď
         dávame sa strhnúť k otrockému slúženiu: kazíme po prvé svoj jazyk (máme smutné úkazy),
         kazíme ho tak, že isté diela prvých spisovateľov, preložené do nemčiny, čítajú sa
         chutnejšie než v barbarizovanej slaviančine, po druhé na nás tí naši učitelia hľadia s
         opovržením, ani oni sami neprekladajú, nehľadajú naše plody (majúc lepšie v svojich
         origináloch), ale márnomyseľní spisovatelia musia si
    <span class="emphasis">
     <em>
      sami vyhľadať
     </em>
    </span>
    nejakého toho literárneho žídka, čo im preloží ich veci. To je naozaj smutné! Toto
         nepotrebujú samobytní Tolstojovia, Turgenevovia, Puškinovia! Ich hľadajú a prekladajú
         ozlomkrky práve preto, že nepoddali šiju pod kaudinské jarmo
    <sup>
     [
     <a class="footnote" href="#ftn.d56e1117" name="d56e1117">
      99
     </a>
     ]
    </sup>
    romano-germánskej kultúry, ale vniesli do literatúry niečo nového, samobytného.
         Nemec bol by vinovatý trápiť sa s bledým stínom nejakého slavianskeho Fausta alebo
         Werthera, keď má doma svojho in originali. Na pleciach Angličanov, Nemcov, Francúzov
         slovanský piadimužík myslí, že je obrom! A je iba čistiteľom cudzieho kanálu a pritom
         przniteľom vlastného národa, kaziteľom vlastného typu.
   </p>
   <p>
    Ale práve najťažšie je čerpať z panenskej studnice, schvátiť nedotknuté poklady. Celina
         najťažšie sa orie, v pralese ťažko sa chodí. Preliať nové svetlo cez vlastnú prizmu,
         surový, trebárs nový materiál médiom duše, fantázie, oživotvoriť, poznať v mase, zdajúcej
         sa konglomerátom, štruktúry, zjasniť ju, preliať a upevniť do formy zodpovedajúcej
         materiálu — k tomu a len k tomu vyžaduje sa mocná, istá ruka, len k tomu je potrebné viac
         než talent, k tomu neomylne treba genij. Menovite na počiatku; urobiť prielom, to je
         hrdinstvo, za tým potom už hrnie sa chrabrá, veselá mlaď. Odkliať mŕtvotu, otvoriť veraje
         zahrdzavené, vedúce k pokladnici ducha národného, toto býva vždy a všade prácou národných
         géniov. Česť a sláva tým, ktorí vykonali predpráce cenné a veliké, všetkým Gellertom,
    <sup>
     [
     <a class="footnote" href="#ftn.d56e1125" name="d56e1125">
      100
     </a>
     ]
    </sup>
    Lomonosovom, Kantemirom, trebárs boli ešte vo vleku všelijakých pseudoizmov,
         ale pravý počiatok literatúry vo vysokom zmysle ide len s takým prielomcom a pod jeho
         velením.
   </p>
   <p>
    Puškin bol takým prielomcom! On striasol zo seba všetku faloš výučby a výchovy
         francúzlujúcej a prelomil sa cez hrádze stavovských predsudkov, prebŕdol cez veľké rieky
         romano-germánskeho vplyvu, do jehož prúdov musel padnúť lektúrou a vzdelaním, šiel k
         národu, k ľudu (v tie časy!!), a Marfa Rodionovna,
    <sup>
     [
     <a class="footnote" href="#ftn.d56e1133" name="d56e1133">
      101
     </a>
     ]
    </sup>
    „nedogadlivá“ jeho pestúnka bola mu razom viac, než vulkanický romantizmus
         Byrona a sladkavosť Chéniera.
    <sup>
     [
     <a class="footnote" href="#ftn.d56e1139" name="d56e1139">
      102
     </a>
     ]
    </sup>
    Neviem, či sa mýlim, ale ja vidím už v „Ruslanovi a Ľudmile“
    <sup>
     [
     <a class="footnote" href="#ftn.d56e1145" name="d56e1145">
      103
     </a>
     ]
    </sup>
    Puškina už v životnej veľkosti, čo by čokoľvek hovorili o tejto básni stvorenej
         vo veku temer ešte chlapčenskom. Už tam „Russju pachnet“, ako hovorí sám poeta, a toto je
         to hlavné, možno vtedy i ním samým len ironicky povedané, to je to kardinálne a veliké! V
         tom „Russju pachnet“ ako v jadre kryje sa budúci veliký strom.
   </p>
   <p>
    A on bol prvý. On je genij, lebo bol iniciátor, tvorca, odokryl tie poklady, vynašiel
         tie nové materiály a vedel ich hneď v takej dokonalosti spracovať, ako nikto pred ním a
         málokto po ňom. Strachov
    <sup>
     [
     <a class="footnote" href="#ftn.d56e1153" name="d56e1153">
      104
     </a>
     ]
    </sup>
    (najlepší ruský kritik novoveký) vykríkol: „Biedna je naša literatúra, no my
         máme Puškina!“ Je to veľké slovo a označuje veľkosť a geniálnosť Puškina lepšie, než mnohé
         dityramby.
   </p>
   <p>
    A čo robí Puškina všetkým príjemným: niet na ňom
    <span class="emphasis">
     <em>
      prášku vnútornej zloby,
            žravej nenávisti, náruživej zjednej zlosti, ani len voči nepriateľom
     </em>
    </span>
    a
         zúriacim vrahom, nieto toho, čo nás ostatných Slovanov tak bôľno-nepríjemne poráža u
         velikého ináč básnika poľského. V jeho najagresívnejšej národno-politickej básni
         „Klevetnikam Rossije“ nenájdete ani nenávisť, ani žravú zlosť, najviac povedomie vlastnej
         sily a dobrodušné vystríhanie! Nesiahajte po našom, nezhrdzaveli ešte bodáky izmajlovské,
         ony štetinou pokryjú ruskú zem od chladných fínskych skál do plamennej Kolchidy, od čínskej
         steny do Kremľa. Tedy i toto nie je hrozba, len výstraha, a síce uvedená na tú najnižšiu
         mieru: len svoje ideme brániť, nejdeme vás napádať, trebárs nás nízkou klebetou oblievate
         za naše dobrodenia!
   </p>
   <p>
    Veľký literárny sviatok svätia po tieto dni. On nemá nič s politikou dennou a rozbrojom
         národov! Ale má eminentný, svetový význam, omnoho väčší než ctenie iných velikánov. Je on
         spojený s neodškriepiteľným faktom prebudenia sa nového typu v človečenstve. Sme pred
         ohromnou svetovou otázkou: bude-li toto prebudenie duchovné, toto nové ideálne faktum
         spojené s činmi a zjavmi historicko-politickými, a ako skoro? A či vyschne a stratí sa v
         piesčine našej vlastnej nízkosti a nesúcosti! Je tu otázka faktov i časov. Ideálne pomknúť
         dielo je temer už ani nemožno. Ono stojí jasno pred každým jasným umom. Akým činom vrazí do
         skutočnosti? Tu stojí ešte pred nami sfinga a neotvára ešte nemé mramorové ústa.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e1096" name="ftn.d56e1096">
        97
       </a>
       ]
      </sup>
      „Národnie noviny“ 1899, č. 66.
     </p>
     <p>
      Pôvodný titul článku: Alexander Sergejevič Puškin. 1799 — 1899, deň 7.
               júna.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1106" name="ftn.d56e1106">
        98
       </a>
       ]
      </sup>
      <span class="emphasis">
       <em>
        Sluch o ňom po tieto dni (od 7. júna do 11. júna) ide po celej Rusi
                  velikej a nazýva ho každý v nej súci jazyk.
       </em>
      </span>
      — Slová z Puškinovej básne
               „Exegi monumentum“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1117" name="ftn.d56e1117">
        99
       </a>
       ]
      </sup>
      <span class="emphasis">
       <em>
        kaudinské jarmo
       </em>
      </span>
      — odvodené od Caudinských priesmykov. Boli to
               dva úzke, len pre dvoch vedľa seba kráčajúcich chodcov schodné priesmyky medzi
               dnešným Montesavehiom a Arpajom, v ktorých r. 321 pr. n. l. samnitský vodca Gav.
               Pontius zajal konzulov a donútil rímske vojská prejsť pod jeho jarmom.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1125" name="ftn.d56e1125">
        100
       </a>
       ]
      </sup>
      <span class="emphasis">
       <em>
        Gellert
       </em>
      </span>
      — Gellert, Ch. (1715 — 1769), nemecký básnik
               anakreontik
     </p>
    </div>
    <div class="footnote">
     <p>
      <sup>
       [
       <a class="para" href="#d56e1133" name="ftn.d56e1133">
        101
       </a>
       ]
      </sup>
      <span class="emphasis">
       <em>
        Marfa Rodionovna
       </em>
      </span>
      — chybný údaj: ide o Arinu Rodionovnu,
               Puškinovu pestúnku
     </p>
    </div>
    <div class="footnote">
     <p>
      <sup>
       [
       <a class="para" href="#d56e1139" name="ftn.d56e1139">
        102
       </a>
       ]
      </sup>
      <span class="emphasis">
       <em>
        Chénier
       </em>
      </span>
      — Chénier, A. (1762 — 1794), francúzsky básnik,
               predchodca romantizmu
     </p>
    </div>
    <div class="footnote">
     <p>
      <sup>
       [
       <a class="para" href="#d56e1145" name="ftn.d56e1145">
        103
       </a>
       ]
      </sup>
      <span class="emphasis">
       <em>
        v „Ruslanovi a Ľudmile“
       </em>
      </span>
      — poéma z roku 1820
     </p>
    </div>
    <div class="footnote">
     <p>
      <sup>
       [
       <a class="para" href="#d56e1153" name="ftn.d56e1153">
        104
       </a>
       ]
      </sup>
      <span class="emphasis">
       <em>
        Strachov
       </em>
      </span>
      — Strachov, N. N. (1828 — 1896), ruský literárny
               kritik a idealistický filozof
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1169">
       </a>
       Puškina posledné dni
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1176" name="d56e1176">
      105
     </a>
     ]
    </sup>
   </p>
   <p>
   </p>
   <p>
    V povedomí, že nič nového nepodávam, celkom zovnútornou, náhodnou udalosťou povzbudený,
         chcem obnoviť rozpomienku na život a smrť prvého poetického génia slavianskeho, Alexandra
         Sergejeviča Puškina. Práve po tieto dni zomrel v Paríži vrah Puškinov, niekto de d’Anthes,
         poručík kráľovskej francúzskej gardy, a ako sa on chvastal, spoluobranca parížskeho Louvru
         v revolúcii roku 1830.
   </p>
   <p>
    V Paríži, svetom zabudnutý, Slavianstvom a myslím, i duchovnou aristokraciou celej
         zemegule prekliaty dobrodruh, avanturista pľuhavej sorty, dosiahnuc temer stoletý vek, iba
         svojou smrťou mohol pripútať k sebe na okamih pozornosť vzdelanstva. Áno, smrť tohoto
         mizerného človiečika dotkla sa bôľneho nervu celého človečenstva, lebo jeho ruka zarudla
         krvou jedného z najvyšších, najvznešenejších ľudí pod slnkom.
   </p>
   <p>
    O vrahovi Puškina netreba nám vyhľadávať ruské pramene, ktoré by mohli stáť v podozrení
         strannosti. No veľkí vrahovia Ruska a jeho duchovného života popísali veľmi chúlostivé veci
         o barónovi Heeckerenovi. No nie jeho viní opravdivý znalec tehdajších pomerov. Viniť nutno
         celý systém, celú módu, celú neslovanskú, neruskú komédiu vysokých petrohradských kruhov.
         Puškina zavraždili pomery neruské, Slaviana zabili cudzinci ruskí i neruskí.
   </p>
   <p>
    Poručík d’Anthes prišiel do Ruska bez groša, bez odporučenia, bez rodinných zväzkov, no
         priniesol so sebou veľkú dávku impertinencie a samoľúbosti, zemiansky titul v druhej línii
         (jeho otca nobilizoval Napoleon I.) a francúzsku hladkosť v obcovaní. Známo bolo, že príduc
         do Petrohradu hladný po dobrodružstvách, obrátil sa na nizozemského poslanca baróna
         Heeckerena — iste nie bez príčiny. Tento Heeckeren bol diskreditovaný starý lump, ktorý
         dávno vyšiel z módy. V Rusku kvitol vtedy francúzsky kvet. D’Anthesa odporučil — Boh zná po
         akých stezkách — starý Heeckeren na znamenitého staviteľa Izakievského sobora Montferranda
    <sup>
     [
     <a class="footnote" href="#ftn.d56e1190" name="d56e1190">
      106
     </a>
     ]
    </sup>
    (viď. „Slovenské pohľady“, roč. II, zošit 1. Izakievsky sobor). V dielni tohoto
         staviteľa — ako sa píše — videl cár d’Anthesa a poneváč d’Anthes bojoval proti revolúcii,
         nabídnul mu poručnícku šaržu v niektorom gardijskom pluku. Cár pozrel na cudzinca — jeho
         kariéra bola hotová. On stal sa levom vysokého petrohradského sveta a požíval od toho dňa
         mesačnú podporu z pokladnice cárovej.
   </p>
   <p>
    Dáta tieto čerpám z prameňov, ktorým celkom dôverovať nemôžem, no i ruské pramene, ktoré
         mám pod rukou, tomu neodporujú. Veď ináč nedá sa ani vysvetliť, ako by človek bez mena,
         majetku a konexií mohol tak rýchlo vydobyť si ináč hrdé, ba exkluzívne kruhy petrohradskej
         vysokej aristokracie a stať sa temer dvoranínom petrohradského zimného dvorca. Nuž on bol
         Francúzom a dával si náter legitimistického mučeníka.
   </p>
   <p>
    Starý lump Heeckeren, vidiac pokroky svojho klienta — a pravdepodobne i z druhých príčin
         — adoptoval d’Anthesa za svojho syna. Touto adopciou stal sa zabudnutý barón zas módnym a
         dobrodruh barónom. Petrohradský fashionable
    <sup>
     [
     <a class="footnote" href="#ftn.d56e1200" name="d56e1200">
      107
     </a>
     ]
    </sup>
    svet otvoril mu dvere dokorán.
   </p>
   <p>
    Pod krátkym časom stál barón Heeckeren-d’Anthes na výške módy, bol klientom samého cára,
         prótegé francúzskeho poslanstva, priateľom vicomta d’Archiaca, obľúbeného člena
         francúzskeho poslanstva, miláčikom celo- i polosvetových dám, ktorého Puškin nemohol
         vykázať zo svojho salónu, jestli chcel i ďalej viesť svetský, široký aristokratický dom…
   </p>
   <p>
    Puškin v tie časy viedol vysoký svetský život, obcoval s najvyšším petrohradským svetom,
         čo bolo uňho istou duševnou potrebou. Jeho žena, Natália rodená Gončarovová,
    <sup>
     [
     <a class="footnote" href="#ftn.d56e1211" name="d56e1211">
      108
     </a>
     ]
    </sup>
    dáma vysokého sveta, bezúhonnej čistoty, stala sa razom predmetom d’Anthesových
         malých pozorností. Priamo rieknuc, lev petrohradských salónov počal jej dvoriť. Puškin bol
         presvedčený o bezúhonnosti svojej ženy, no v meste vznikla hrozná klebeta o častých
         návštevách švihákových, čo veľmi dráždilo citeľného poetu; najmä nervózno bolo mu, keď
         anonymné pamflety po tuctoch dochádzali do jeho pracovne. Paškvil za paškvilom hrnul sa
         naňho — diela jeho nepriateľov, ktorých bol neraz britko poštípal svojou satirou.
   </p>
   <p>
    Žiaľ, že nutno hovoriť o takých profánnych veciach, keď rozpomíname sa na smrť velikého
         človeka. No podotknúť sme museli túto neblahú a nízko špinavú históriu, v ktorej sú len
         dvaja ľudia čistí — Puškin a jeho vysoká a blahorodná žena. O týchto dielach poučí nás list
         Puškinov na Alexandra Christoforoviča Benkendorfa, písaný dňa 21. novembra 1836. Puškin
         píše: „Myslím, že mám právo i povinnosť uvedomiť Vaše Sijateľstvo
    <sup>
     [
     <a class="footnote" href="#ftn.d56e1219" name="d56e1219">
      109
     </a>
     ]
    </sup>
    o tom, čo stalo sa v mojej rodine. Ráno dňa 4. novembra dostal som tri
         exempláre anonymného listu, urážajúceho česť moju i mojej ženy. Myslím, že to listy
         cudzinca, vyššieho kruhu, diplomata. Dozvedám sa, že osem osôb dostalo v ten samý deň po
         výtisku tohože listu. Väčšina osôb, dostavších také listy, podozrievali hlúposť a poslali
         mi ich. Všeobecne zatracovali také podlé a nezaslúžené obrazenie; no opakujúc, že chovanie
         sa ženy mojej je bezúhonné, predsa že príčinou toho je blíženie sa k nej pána d’Anthesa.
         Nemohol som dopustiť, aby pri danom páde meno ženy mojej spojované bolo s menom bárskoho na
         svete. Poručil som, dať to na známosť p. d’Anthesovi. Barón Heeckeren prijechal ku mne a
         prijal vyzvanie v mene svojho syna d’Anthesa, len prosil pätnásťdňový zrok. Stalo sa tak,
         že pod týmto časom zaľúbil sa d’Anthes v moju švagrinú, slečnu Gončarovovú,
    <sup>
     [
     <a class="footnote" href="#ftn.d56e1225" name="d56e1225">
      110
     </a>
     ]
    </sup>
    a požiadal o jej ruku. Dozvediac sa o tom, odkázal som p. d’Archiacovi
         (sekundantovi d’Anthesovmu), aby považoval moje vyzvanie, akoby sa nebolo stalo. Medzitým
         dozvedel som sa, že anonymný list pochádzal od p. Heeckerena, čo musím oznámiť vláde i
         obecenstvu. Poneváč som jediným strážcom svojej i ženinej cti a preto nepotrebujúc ani
         súdu, ani pomsty, nechcem a nepotrebujem nikomu dávať dôkazy toho, čo tvrdím.“
   </p>
   <p>
    Tento list poučuje nás, že Puškin odstúpil od svojho výzovu, no i o tom, že starý
         holandský zlodej mal svoje nečisté prsty v tejto divnej hre. Veď o ňom svedčí živý svedok,
         že prenasledoval Puškina s večnými zprávami o láske d’Anthesovej. „Rendez-moi mon fils,
         Madame, pour amour de Dieu,“
    <sup>
     [
     <a class="footnote" href="#ftn.d56e1233" name="d56e1233">
      111
     </a>
     ]
    </sup>
    šeptal jej do ucha pri každej príležitosti.
   </p>
   <p>
    D’Anthes oženil sa skutočne so švagrinou Puškinovou, Katerinou Gončarovovou — no Puškin
         nechcel mať nič s ním a nešiel na jeho svadbu. Toto Puškinovo chovanie sa dalo podnet k
         novému nepriateľstvu medzi ním a švagrom. D’Anthes počal hrať úlohu naozajstného šufta
    <sup>
     [
     <a class="footnote" href="#ftn.d56e1241" name="d56e1241">
      112
     </a>
     ]
    </sup>
    — ukazoval sa i ďalej zaľúbeným do Natálie, hľadiac pritom znázorniť Puškina čo
         smiešneho žiarlivca. Mal dobrú pomoc na tehdajšej vysokej spoločnosti. Puškinov duševný
         mier bol podkopaný. On raz vyslovil sa, že mu je život ťarchou! Život ťarchou tvorivému,
         práve v dobe najvyššej pružnosti stojacemu duchu! Tak môžu myši do smrti utrápiť leva!
   </p>
   <p>
    Nakoľko bol starý Heeckeren vinným, možno poznať z listu Puškinovho naňho písaného: „Vy
         dovoľte povedať vám,“ píše básnik, „že váš zástoj pri tomto diele (príležitosťou prvého
         vyzvania) nebol slušný. Vy, predstaviteľ korunovanej hlavy, boli ste zvodníkom svojho
         bastarda (ubľudok). Všetko jeho nezručné chovanie sa bolo vami riadené.“ Nasledujú ešte
         hrozné, najvýš pre otca i syna urážlivé slová rozhorleného básnika. Tak to vychádza, keď sa
         geniálny človek pustí do reči s hovädským filistrom. Len krok na špinavú pôdu a celý svet
         zazdá sa byť smradľavou barinou.
   </p>
   <p>
    Na tento list, svedčiaci ako o mužnom charaktere Puškinovom, tak o jeho prenáhlenom ohni
         voči chladným, vypočítavým vrahom, prišlo vyzvanie na duel od starého Heeckerena menom
         mladého. Vec tak ďaleko prišla, že Puškin nemohol nazad, a predsa celý svet vedel, že mladý
         bastard holandského baróna, d’Anthes, je najlepším strelcom z pištole v gardijských
         regimentoch ruského cára.
   </p>
   <p>
    Dňa 7. februára 1837 písal vicomte d’Archiac, sekundant d’Anthesov, takto Puškinovi:
         „Podpísaný uvedomujem pána Puškina, že bude u seba očakávať do 11. hodiny večera a potom na
         bále u grófky Razumovskej osobu, ktorej bude zverené dielo, ktoré sa musí zajtra zakončiť.“
         No ako zdá sa, tento list zostal bez odpovede, lebo Puškin dostal druhý podobný list,
         datovaný dňa 8. februára o 9. hodine rannej. Toho samého dňa datovaný je tretí list vicomta
         d’Archiaca a znie: „Milostivý pane! Obraziac česť pána Georga de Heeckerena, musíte mu dať
         zadosťučinenie. Vy musíte sami si voliť svojho sekundanta. My Vám ho nemôžeme hľadať, o tom
         nemôže byť ani reči. (Puškin odpovedal, že aby si poslali trebárs lokaja.) Barón Heeckeren,
         hotový zjaviť sa na mieste súboja, prosí Vás všetko priviesť do poriadku. Každé meškanie
         považuje za odkaz. Schôdzka sekundantov je potrebná pred duelom.“ Puškin prijal duel skrze
         školského priateľa, kapitána gardy Danzasa.
   </p>
   <p>
    Dňa 1. (15.) februára svitol osudný deň, v ktorom popri zimnom dvorci cez ľad Nevy
         letelo dvoje saní s nepriateľmi. Na jedných saniach do nervóznosti voštvaný poeta, na
         druhých vypočítavý zlodej, majster v streľbe pištoľou.
   </p>
   <p>
    Vicomte d’Archiac píše nasledovne o tejto udalosti kňazu P. A. Viazemskému: „Kňaz! Vy
         želali ste znať podrobnosti smutného deja, ktorého svedkom bol som ja a pán Danzas. Ja vám
         to zdeľujem a prosím odovzdať list pánu Danzasovi, aby ho prečítal a uhodnovernil podpisom.
         Bolo po piatej, keď sme dorazili na označené miesto. Silný vietor, dujúci v tom čase,
         prinútil nás hľadať útulok v neveľkej jedľovej húštine. Poneváč hlboký sneh mohol prekážať
         protivníkom, museli sme očistiť miesto na dvadsať krokov dĺžky. Bariéra bola označená dvoma
         kepeňmi: každý z protivníkov mal pištoľ. Plukovník Danzas dal signál, zdvihnúc klobúk.
         Puškin v túže minútu bol už u bariéry; barón Heeckeren urobil k nemu štyri, lebo päť
         krokov. Oba protivníci počali cieliť. Za niekoľko sekúnd ozval sa výstrel. Puškin bol
         ranený. Rieknuc o tom, padol na kepeň, označujúci bariéru, tvárou k zemi a zostal
         nepohnutý. Sekundanti zblížili sa; on sa pozdvihol a riekol: ,Postojte!‘ Pištoľ, ktorú
         držal v ruke, bola celá v snehu; on pýtal druhú. Ja som sa tomu chcel sprotiviť, no barón
         Georg Heeckeren zastavil mňa zrakom. Puškin, opierajúc sa ľavou rukou na zem, počal cieliť;
         ruka jeho netriasla sa. Výstrel sa ozval. Barón Heeckeren, stojaci, nehýbuc sa po svojom
         výstrele, padol ranený. Rana Puškina bola prinebezpečná k pokračovaniu diela — i ono bolo
         zakončené. Vystreliac, Puškin dva razy zamdlel, potom prišiel k sebe a nestratil viac
         povedomia. Položený v hrkľavé sane, on silno trpel cez pol versty zlej cesty, no nežaloval
         sa. Barón Heeckeren, mnou podopieraný, prišiel k svojim saniam, kde čakal, pokiaľ sa
         nepohli sane jeho protivníka a ja som ho doprevadil do Petrohradu. Behom celého diela obe
         strany boli pokojné, chladnokrvné a plné dostojinstva“ atď. Jak chladno píše tento
         francúzsky rué
    <sup>
     [
     <a class="footnote" href="#ftn.d56e1257" name="d56e1257">
      113
     </a>
     ]
    </sup>
    o smrti tak veľkého človeka! Veru draho zaplatili Rusi svoje francúzske
         sympatie a to pohostinstvo, ktoré dávali francúzskym kelnerom, bedárom, boulevardierom a
         avanturistom!
   </p>
   <p>
    Tento list francúzskeho vetroplacha (Bože môj, na aké hnusné ruky zveril svoj život
         básnik!) opravuje Puškinov sekundant na tak chúlostivý spôsob, že by sme mali vôľu
         pochybovať o gavalierskej cti pána d’Archiaca. Aspoň nenie pochybnosti, že veterný,
         hlúpo-márny Francúz zohol, ba lhal v záujme svojho klienta. K dôkazu citujeme doslovne list
         K. K. Danzasa, Puškinovho sekundanta, písaný kňazovi P. A. Viazemskému: „Milostivý pane!
         List, na vás písaný pánom d’Archiacom o nešťastnej príhode, ktorej som bol svedkom,
         prečítal som. Pán d’Archiac prosil Vás, aby som potvrdil to, čo on o tom predmete píše.
         Pravda, požaduje, aby som neopomenul mlčaním niektoré nesprávnosti v liste pána d’Archiaca.
         Pán d’Archiac objasniv, že prvý výstrel bol zo strany p. Heeckerena (d’Anthesa) a že A. S.
         Puškin upadol ranený, pokračuje: ,les témoins s’approcherent, il se releva sur son séant et
         dit: „Attendez!“ L’arme qu’il tenait a la main se trouvant couverte de neige, il prit une
         autre. J’aurais pu établir une reclamation, un signe du barón Georges de Heeckeren m’en
         empécha.‘ (Po slovensky: ,sekundanti zblížili sa, on pozdvihol sa, a sediac riekol:
         „Postojte!“ Zbraň, ktorú on držal v ruke, bola celá zasnežená; on pýtal druhú. Ja som sa
         tomu chcel sprotiviť, no barón Heeckeren pristavil ma zrakom.‘) Slová A. S. Puškina, keď sa
         pozdvihol, oprúc sa ľavou rukou, boli nasledujúce: ,Attendez, je me sens assez de force
         pour tirer mon coup.‘ (,Postojte, ja cítim dosť sily ku streleniu.‘) Vtedy skutočne ja
         podal som mu pištoľ zámenou tej, ktorú mal v rukách, a rúra ktorej nabila sa snehom, keď
         ranený padol. Nemôžem nechať bez poznámky tvrdenie pána d’Archiaca, akoby on mal právo
         protiviť sa premene pištolí, a bol v tom hatený zrakom Heeckerena (d’Anthesa). Zámena
         pištolí nemohla nijako byť predmetom sporu. Dľa podmienok súboja každý protivník mal právo
         vystreliť; pištole boli s pistonami, a tak zolhať nemohli; sneh nabitý do rúry bol by
         posilnil ranu, zadržať ju nemohol. Žiadneho znaku nebolo ani zo strany d’Archiaca, ani zo
         strany Heeckerena (d’Anthesa).
   </p>
   <p>
    Čo sa týka mňa, považujem za urážku pamiatky Puškina, keď niekto tvrdí, že by bol
         strieľal na protivníka s privilégiom, na ktoré nemal práva. Ešte raz opätujem, že žiadnej
         pochybnosti o premene pištolí nebolo pozdvihnuto; keby bola mohla povstať, teda pán
         d’Archiac bol povinný protestovať a nedať sa mýliť žiadnym znakom d’Anthesovým. K tomu
         tento posledný mohol len tak dozvedieť sa o namerení
    <sup>
     [
     <a class="footnote" href="#ftn.d56e1267" name="d56e1267">
      114
     </a>
     ]
    </sup>
    pána d’Archiaca, keby ono bolo vyrazené slovami; no on nič nehovoril. Trebárs
         nutno uznať bodrosť ducha pri dueli u pána d’Anthesa, no slávnostne tajím, že by sa on bol
         dával do nebezpečenstva, ktoré by bol mohol odstrániť. Od neho nezáviselo ukloniť sa od
         rany svojho protivníka potom, keď už vystrelil. Pre úplnú pravdu dokladám k slovám:
         ,D’Anthes, nehýbajúc sa do tých čias, padol.‘: Protivníci išli jeden proti druhému prsami.
         Keď Puškin padol, tedy pán Heeckeren urobil pohyb, akoby chcel ísť k nemu; po slovách
         Puškinových, že chce strieľať, vrátil sa na svoje miesto,
    <span class="emphasis">
     <em>
      stal si bokom a zakryl
            si prsia svojou pravou rukou
     </em>
    </span>
    . Vo všetkých iných veciach je svedectvo pána
         d’Archiaca verné. K. Danzas.“
   </p>
   <p>
    Z listov týchto vidno, že Puškin bol tak veľkým a širokým duchom pri smrti, akým bol vo
         svojich geniálnych tvorbách. No tá duša, mohutná a smelá, ktorá ľahko zniesla nemilosť,
         vyhnanstvo, bôle a strádania, nevedela povýšiť sa nad ordinárnu, nízku klebetu skazených
         báb v jupkách i v kabátoch. I tu dokázalo sa, že práve tí najvznešenejší duchovia, ľudia
         tvoriaci či v literatúre či v spoločnosti epochu, najviac vystavení sú onej mrzkosti
         titerne malých, ale zlostne dôvtipných, závistlivých ľudí. Všednosť a filisterská blbosť
         všetko znesie, len nie talent a vyššieho ducha. Za poletom génia nemôže, lebo má krídla
         olovené a hlavu zabednenú, nuž tedy vyhľadáva na ňom pilne nejaké fliačky; život všedný
         poskytne dosť príležitosti ku lžiam, podozreniam, ktoré je ľahko nafúknuť na nízku, oplzlú
         klebetu. Sú duchovia, géniovia, ktorí ináč zavrtia týmito piadimužíckymi škorpiónmi, ako
         veliký Shakespeare, ktorý svojich klebetníkov vystavil na pranier svojho humoru, ako veliký
         Goethe, ktorý nesmrteľnými epigramami porazil
    <sup>
     [
     <a class="footnote" href="#ftn.d56e1279" name="d56e1279">
      115
     </a>
     ]
    </sup>
    túto háveď. Puškin bol nervózny a priohnivý; slaviansky básnik chcel razom
         preťať nečistý uzol — a padol. Ach, bár by v jeho artériách kolovala čo len malá častica
         shakespearovskej krvi! Boh poprial mu silu, výšavu, hrdosť i šľachetnosť, no nevnukol mu do
         duše ten vysoký mier, tú svätú tichosť génia, ktorá by ho bola obránila pred guľou
         ľahtikárskeho renegáta a dobrodruha.
   </p>
   <p>
    Že slová naše nie sú prehnané, dokazuje anonymný nemecký spisovateľ, ktorý píše: „Eine
         Clique vornehmer Tagediebe, denen der stolze witzige Dichter stets ein Gegenstand des
         Neides und der Missgunst, der unbarmherzige Kritiker ihrer dilettantischen Poetastereien
         ein Stein des Anstosses gewessen war, machten sich’s förmlich zum Geschäft Puškin in der
         Leute Mund zu bringen…“
    <sup>
     [
     <a class="footnote" href="#ftn.d56e1287" name="d56e1287">
      116
     </a>
     ]
    </sup>
   </p>
   <p>
    Avšak dosť o týchto hnusných ľuďoch, ktorých podliacky rod nevymrie, zakiaľ Boh národom
         dáva talenty a ľudí geniálnych, a ktorí i za našich dní majú za sebou sympatie nízkych
         nátur. Prv než opíšeme posledné hodiny velikého poetu slavianskeho, podáme tu v próze slová
         Lermontovove na smrť Puškinovu.
    <sup>
     [
     <a class="footnote" href="#ftn.d56e1295" name="d56e1295">
      117
     </a>
     ]
    </sup>
    On spieva:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Zahynul poeta — nevoľník cti,
Padol oklebetený pomluvou,
S olovom v hrudi, so smädom po pomste,
Skloniac hrdú hlavu!
Nezniesla duša poetu
Hanobnosť malicherných urážok;
Povstal proti mienke sveta
Sám — ako predtým — a bol zabitý.
Zabitý! K čomu teraz vzdychanie,
Pochvál i sĺz nepotrebný chór.
I biedny šepot ospravedlňovania —
Zavŕšil sa súd sudby!
Veď vy ste najprv dlho hnali
Jeho slobodný čudný dar,
A pre svoju potechu zobúdzali
Ledva zatíchnutý požiar!
Čože? Veseľte sa! On mučení
Posledných zniesť nemohol.
Uhasol, ako fakľa, divný genij,
Zvädol triumfálny vienok…
Jeho vrah chladnokrvne
Dal mu úder — niet spasenia,
Pusté srdce bije ticho,
V ruke nezatrasie sa pištoľ.
A aký div? Zďaleka
Ako stá iných tulákov
Na lov šťastia a úradov
Bol k nám zahodený, dľa vôle osudu;
Smejúc sa, on drzo opovrhoval
Cudzej zeme jazyk i mravy:
On nemohol šetriť našu slávu,
Nemohol pochopiť v onen krvavý okamih,
Na koho on vyzdvihol ruku!
Básnik zahynul, zostúpil do hrobu,
Ako onen pevec, ním ospievaný
       <sup>
        [
        <a class="footnote" href="#ftn.d56e1307" name="d56e1307">
         118
        </a>
        ]
       </sup>
       Takou silou; zrazený nemilosrdnou rukou
       <span class="emphasis">
        <em>
         atď.
        </em>
       </span>
      </span>
     </p>
    </div>
   </p>
   <p>
   </p>
   <p>
    Lermontov končí nasledovne:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Lež vy, pyšní potomkovia,
Známou podlosťou preslávených otcov,
Rabskou pätou depčiaci oblomky
Ihrou šťastia obrazených rodov!
Vy smädnou tlupou stojac u tróna
Slobody, génia i slávy katovia!
Skrývate sa pod sieňou zákona,
Pred vami súd i pravda — všetko nech mlčí!
No jesto i boží súd, vy milovníci hriechu,
Jest hrozný sudca, on čaká,
On je nedostupný zvuku zlata,
I myšlienky i diela on napred zná.
Vtedy darmo utiekať sa budete ku klebete:
On vám nepomôže znovu,
I vy nezmyjete vašou čiernou krvou
Poetu svätú krv!
      </span>
     </p>
    </div>
   </p>
   <p>
   </p>
   <p>
    Avšak, čo stará sa jemná luza o svätú krv poetovu? Ona chce mať telo a krv posvätenca a
         rada prepúšťa Barabášov.
   </p>
   <p>
    O posledných okamihoch Puškinových podáva nám zprávu V. A. Žukovskij v liste na
         básnikovho otca, Sergeja Ľvoviča Puškina. On píše:
   </p>
   <p>
    „Ja nemal som ducha dosť, písať ti, môj biedny Sergej Ľvovič! Čo som ti mohol povedať,
         uhnetený naším všeobecným nešťastím, ktoré napadlo na nás ako hora a všetkých dlávi. Nášho
         Puškina niet! To je na nešťastie skutočnosť, a predsa zdá sa nemožnosťou. Myšlienka, že ho
         niet, nemôže vpraviť sa do duše; ešte dľa obyčaje hľadáme ho; ešte je tak prirodzeným
         stretnúť ho v obyčajné hodiny; ešte v našich rozhovoroch akoby ozýval sa jeho hlas, jeho
         živý detinsko-veselý smiech, a tam, kde býval každodenne, nič nepremenilo sa, niet stopy
         strašnej straty, všetko ide svojím poriadkom, všetko je na svojom mieste — ale on stratil
         sa večne, nenavrátiteľne! Za jednu minútu uhasol silný, svieži život, plný génia, jasný
         nádejami. Nehovorím o tebe, biedny, starý otče, nehovorím o nás, smútiacich jeho
         priateľoch. Rusko stratilo svojho milovaného, národného básnika. On zahynul preň v tú
         minútu, keď jeho zrelosť bola úplná; zahynul, dostihnuv toho rozhrania, na ktorom duša
         naša, lúčiac sa s kypiacou, niekdy bezporiadkovou
    <sup>
     [
     <a class="footnote" href="#ftn.d56e1335" name="d56e1335">
      119
     </a>
     ]
    </sup>
    silou mladosti, hnanou géniom, oddáva sa pokojnejšej, tvorivej sile zrelého
         mužstva, tak sviežej, ako bola prvá, snáď nie tak hrmotnej, no tvorivejšej. V ktorom Rusovi
         jeho smrťou neodorvalo sa niečo rodné od srdca? A medzi všetkými Rusmi žalostnú stratu
         utrpel sám cár.
    <sup>
     [
     <a class="footnote" href="#ftn.d56e1341" name="d56e1341">
      120
     </a>
     ]
    </sup>
    On si ho osvojil hneď pri počiatku svojho cárstvovania; on mu rozviazal ruky v
         ten čas, keď bol rozdrážený nešťastím; on sliedil za ním do poslednej hodiny; bývali
         minúty, v ktorých Puškin ako bujné dieťa zobúdzal nespokojnosť svojho ochrancu; vo všetkých
         výrazoch cárovej nespokojnosti zvučalo niečo nežné, otcovské. Po každom podobnom páde
         zosilňoval sa medzi nimi zväzok; v jednom citom sladkým odpustenia, v druhom citom vďaky.
         Vďaka prenikala čím diaľ tým viac dušu Puškina, a zliala v nej s poéziou. Cár stratil v ňom
         svoju tvorbu, svojho básnika, ktorý bol slávou jeho cárstvovania, ako Deržavin cárstvovania
         Jekateriny a Karamzin Alexandra. A cár do poslednej minúty zostal verným svojmu
         blahotvoreniu. On hlásil sa umierajúcemu na posledný jeho tuzemský krik; a ako ohlásil sa!
         Aké ruské srdce nezatrepotalo by na tento cársky hlas? V tomto hlase vyrazilo sa nielen
         osobné, pohnutlivé cítenie, no spolu i láska k národnej sláve, i vysoký príhovor cársky,
         dôstojný cára, predstaviteľa i slávy i carstvennosti
    <sup>
     [
     <a class="footnote" href="#ftn.d56e1347" name="d56e1347">
      121
     </a>
     ]
    </sup>
    národnej.
   </p>
   <p>
    Prvé minúty úžasného bôľu tvojho prešli; teraz ty môžeš mňa vyočuť a plakať. Ja ti
         opíšem všetko, čo bolo v posledné minúty tvojho syna, čo som ja sám videl, čo mi iní
         riekli. V stredu 27. januára o 10. večer prijechal som ku kňazovi Viazemskému. Mne hovoria,
         že i on i kňažná sú u Puškinov, ale Valujev, ku ktorému som zašiel, stretol ma so slovami:
         ,Dostali ste lístok od kňažnej? Za vami dávno poslali; jechajte k Puškinovi: on umiera.‘
         Ohlušený touto zprávou bežal som dolu schodami. Prichodím k Puškinovi. V jeho prednej izbe,
         pred dverami jeho kabinetu, našiel som doktorov Arendta a Spasského, kňaza Viazemského a
         kňaza Meščerského. Na otázku ,ako je mu?‘ — Arendt odpovedal: ,Veľmi zle, umrie istotne.‘
         Ajhľa, čo mi oznámil o prípade: O šiestej po obede Puškin privezený bol v tomto zúfalom
         položení domov plukovníkom Danzasom, jeho priateľom z lýcea. Komorník prevzal ho z voza na
         rukách a priniesol na schody. ,Smutno ti je mňa niesť?‘ pýtal sa ho Puškin. Vniesli ho do
         kabinetu; on sám velil, aby mu podali čistú bielizeň, vyzliekol sa a ľahol na diván. V ten
         čas, ako ho ukladali, žena, o ničom nevediac, chcela vnísť; no on silným hlasom zakričal:
         ,N’entrez pas; il y a du monde chez moi.‘ (,Nevstúpiť; sú u mňa cudzí ľudia.‘) On bál sa ju
         ustrašiť. Žena vnišla až potom, keď už ležal celkom vyzlečený. Poslali za doktormi. Arendta
         nenašli; prijechal Šolc i Zadler. Puškin velil všetkým vyjsť (vtedy boli uňho Danzas i
         Pletňov). ,So mnou je zle,‘ riekol, podávajúc ruku Šolcovi. Obozreli ho a Zadler odišiel
         pre potrebné nástroje. Zostanúc so Šolcom, Puškin spýtal sa: ,Čo vy myslíte o mojom
         položení? Rieknite otvorene.‘ ,Nemôžem vám zatajiť, vy ste v nebezpečenstve.‘ ,Rieknite
         radšej, že umieram!‘ ,Som povinný i to netajiť; no počujem mienku Arendta i Salomona, pre
         ktorých sme poslali.‘ ,Je vous remercie, vous avez agi en honnete homme envers moi‘
         (,Ďakujem vám, vy ste čestne jednali vzhľadom na mňa‘), riekol Puškin, zatíchol a rukou
         potrel si čelo, potom doložil: ,Il faut que j’arrange ma maison‘ (,Nutno zriadiť môj dom‘).
         ,Neželáte si vidieť niekoho zo svojich blízkych?‘ spýtal sa Šolc. ,Zbohom, priatelia,‘
         riekol Puškin, obrátiac oči na svoju bibliotéku. Komu to platilo, či živým, či mŕtvym,
         neznám. Za chvíľku opýtal sa: ,Snáď myslíte, že ani hodinu neprežijem?‘ ,Ó nie, no ja
         myslel som, že vám bude príjemne vidieť niekoľko zo svojich. Pán Pletňov je tu.‘ ,Áno; no
         ja by želal i Žukovského. Dajte mi vody; mne je zle.‘ Šolc, dotknúc sa tepny zbadal, že
         ruka bola studená, tepna slabá a rýchla; on vyšiel pre vodu i poslal za mnou. Nebol som
         vtedy doma; i neznám, ako sa to stalo, ku mne neprišiel nikto. Medzitým prijechal Zadler a
         Salomon. Šolc zanechal nemocného, ktorý mi dobrodušno stisol ruku, no nič neriekol. Skoro
         potom zjavil sa Arendt. On hneď presvedčil sa, že nebolo žiadnej nádeje. Začali prikladať
         ľadové obkladky na život a podávať ochladzujúci nápoj; chorý uspokojil sa. Pred odjazdom
         Arendta riekol mu: ,Poproste cára, aby mi odpustil.‘ Arendt ujechal, zveriac ho Spasskému,
         domácemu lekárovi, prikážuc neodchodiť od neho cez celú noc. ,Zle mi je,‘ riekol Puškin,
         keď k nemu pristúpil Spasský. Spasský staral sa ho upokojiť, no Puškin máchnul rukou
         zapierateľne. Od tej minúty prestal starať sa o seba a myšlienky jeho boli u ženy.
         ,Nedávajte žene darobné nádeje, neskrývajte pred ňou, ako sa má vec; ona sa nepretvaruje,
         vy ju znáte dobre; ostatne, robte so mnou, čo chcete, ja so všetkým súhlasím, ku všetkému
         som hotový.‘
   </p>
   <p>
    V ten čas zhromaždili sa: kňaz Viazemskij, kňažná, Turgenev, gróf Belgorskij a ja.
         Kňažná bola s paňou Puškinovou, ktorej stav bol neopísateľný; ako tieň zjavovala sa časom
         do izby, kde ležal jej umierajúci muž; on nemohol ju vidieť (on ležal na diváne, tvárou odo
         dvier); no každý raz, keď ona vchodila, alebo len zastala si u dvier, on cítil jej
         prítomnosť. ,Žena tu?‘ hovoril on. ,Odveďte ju.‘ On bál sa ju k sebe pripustiť, lebo
         nechcel, aby ona mohla spozorovať jeho strádanie, ktoré on s obdivuhodnou mužnosťou
         prevládal. ,Čo robí žena moja?‘ spýtal sa raz Spasského. ,Ona, biedna, nevinne trpí! V
         svete ju budú mučiť.‘ Vôbec, od počiatku do konca svojich strádaní (okrem dvoch lebo troch
         hodín prvej noci, v ktorých bolesti jeho prevyšovali mieru ľudskej trpelivosti), bol on
         podivne tvrdý. ,Ja bol som v tridsiatich bitkách,‘ hovoril doktor Arendt, ,a videl som
         mnoho umierajúcich, no málo podobného skúsil som.‘ A zvláštne pozoruhodné je to, že v tieto
         posledné hodiny života on akoby stal sa iným človekom: búra, ktorá za niekoľko hodín vlnila
         jeho dušu neodolateľnou strasťou, zmizla, nenechajúc na nej ani sledy; ani slova
         nepreriekol o tom, čo stalo sa. No tu črta, neobyčajne dojemná: v predvečer dostal pozvanie
         na pohreb syna Grečeva. On sa na to rozpomenul uprostred svojich bôľov. ,Jestli vidíte
         Grečeva,‘ riekol ku Spasskému, ,pokloňte sa mu a povedzte, že ja duševne súcitím s ním v
         jeho strate.‘ Spýtali sa ho, či želá si vyspovedať sa. On ochotne privolil a ustanovilo sa
         ráno zavolať kňaza. O polnoci vrátil sa Arendt. Zanechajúc Puškina, on viezol sa do dvora
         (paláca), no nenašiel cára doma; bol v divadle. Poručil komorníkovi uvedomiť cára o tom, čo
         sa stalo. Okolo polnoci pribehne k Arendtovi od cára posol s rozkazom, aby Arendt ihneď
         šiel k Puškinovi a prečítal mu list, vlastnoručne písaný cárom — a potom cára o všetkom
         uvedomiť. ,Ja si neľahnem, ja budem čakať,‘ prikázal cár Arendtovi. List sa mal navrátiť. A
         čo stálo v tom liste? ,Jestli Boh nevelí nám viac uvidieť sa, posielam ti moje odpustenie a
         spolu i moju radu: vyplniť povinnosť kresťanskú. O ženu a deti netráp sa: ja ich beriem na
         svoju starosť.‘ (Tu nech stoja v origináli tieto krásne cárske slová: ,Jesli Bog ne velit
         nam boleje uvideťsia, posylaju tebe mojo proščenije i vmeste moj sovet: ispolniť dolg
         christianskij. O žene i deťach ne bezpokojsia: ja ich beru na svojo popečenije.‘ Tak písal
         ruský cár poetovi!!) Akoby želal vyraziť slovami to, čo hýbe mi dušou pri prečítaní týchto
         nemnohých slov. Aký dojemný koniec zemského zväzku medzi cárom a tým, ktorého k sebe
         pritiahol a do smrti neopustil. Jak mnoho prekrásneho, ľudského v tom poryve, v tej túžbe
         zachytiť Puškinovu dušu pri odlete, očistiť ju pre budúci život a obodriť poslednou zemnou
         útechou! ,Ja neľahnem, ja budem čakať!‘ O čom dumal on v túto hodinu očakávania? Kde on bol
         svojou mysľou? Ó, pred posteľou umierajúceho; bol on jeho dobrým zemským géniom, jeho
         duchovným otcom, jeho zmiercom s nebom i so sebou. Umierajúci ihneď vyplnil želanie
         hosudarovo. Poslali pre duchovného. Keď Arendt prečítal mu list cárov, on namiesto odpovedi
         poceloval ho a dlho nevypúšťal z rúk; no Arendt nemohol mu ho nechať. Niekoľko ráz Puškin
         opätoval: ,Oddajte mi ten list, ja chcem s ním umrieť. List, kde je list?‘ Arendt upokojil
         ho sľubom, že vymôže na to dovolenie u cára.
   </p>
   <p>
    Do piatej hodiny rannej nestala sa s ním žiadna premena. No okolo piatej bôľ v živote
         stával sa nevýnosným a jeho sila premáhala silu duševnú; on počal stonať; poslali zase za
         Arendtom. Po jeho príchode museli myť ranu — no to nepomohlo. Do siedmej hodiny rannej
         trvali pekelné bôle. Čo by bolo s biednou ženou, jestliby ona cez tieto dve večnosť
         znamenajúce hodiny musela počúvať jeho stony? Ja som presvedčený, že by nebola zniesla
         tieto duševné muky. Ale čo sa stalo: ona v úplnom znemožení ležala v hostinnej u samých
         dvier, ktoré ju delili od postele mužovej. Pri prvom strašnom kriku jeho kňažná Viazemská,
         ktorá bola v izbe chorého, vrhla sa k nej v strachu, aby sa s ňou niečo nestalo. No ona
         ležala nepohnute (trebárs ešte len pred minútou hovorila); ťažký, letargický sen ňou
         zavládal, a tento sen, akoby naschvál poslaný z neba, uletel v tú minútu, keď rozľahlo sa
         posledné stonanie za dverami. No v tieto minúty najukrutnejšieho bôľu, dľa slov Spasského i
         Arendta, v celej sile ukázala sa tvrdosť duše umierajúceho: hotový zakričať, on iba stonal,
         bojac sa, ako on sám hovoril, aby ho žena nepočula, aby ju nenaľakal. V sedem hodín bol
         utíšil sa. Treba poznamenať, že po celý čas, až do samého konca, myšlienky jeho boli jasné
         a pamäť svieža. Ešte pred počiatkom silnej bolesti zavolal k sebe Spasského, velil podať
         akýsi papier, popísaný jeho rukou a kázal ho spáliť. Potom prizval Danzasa a diktoval mu
         zápisku o niektorých svojich dlhoch. Avšak to ho veľmi zmorilo, takže už ďalej nevládal iné
         poriadky porobiť. Keď k ránu končili sa jeho predsmrtné bôle, riekol k Spasskému: ,Ženu!
         zavolajte ženu!‘ Túto minútu odobierky nejdem ti opisovať. Potom žiadal vidieť deti, oni
         spali; ich priniesli a priviedli polorozospané. On sa na každé pozrel mlčiac, položil
         každému na hlavu ruku, prekrižoval každé a potom poslal preč kývnutím ruky. ,Kto je tu?‘
         spýtal sa Spasského a Danzasa. Pomenovali mňa a Viazemského. ,Zavolajte ich,‘ riekol slabým
         hlasom. Pristúpil som k nemu a vzal jeho ochladnutú, ku mne podávanú ruku, bozkal som ju;
         povedať som mu nemohol nič; on máchnul rukou a ja som odstúpil, no za minútu vrátil som sa
         k posteli a opýtal som sa ho: ,Môže byť, ja budem s cárom, čo mu odkážeš?‘ ,Riekni mu,‘
         odvetil, ,že mi je žiaľ umierať; bol bych cele jeho!‘ Tieto slová hovoril slabo, otryvisto,
    <sup>
     [
     <a class="footnote" href="#ftn.d56e1359" name="d56e1359">
      122
     </a>
     ]
    </sup>
    ale jasno. Potom odobral sa od Viazemského. V tú minútu prijechal gróf
         Vielgorskij a vošiel k nemu a on posledný podal mu živému ruku. Bolo zrejmé, že on ide
         urobiť svoj posledný zemský účet a akoby načúval kroky blížiacej sa smrti. Chytiac sa za
         tepnu, riekol Spasskému: ,Smerť iďoť‘ (,Smrť prichádza‘). Keď prišiel k nemu Turgenev,
         pozrel naňho dvakrát úporne, potriasol mu ruku; chcel niečo povedať, no iba rukou máchnul a
         prehovoril: ,Karamzinu!‘ Karamzinovej nebolo, poslali pre ňu, ona prišla. Videli sa za
         minútu; no keď Katerina Andrejevna odišla od postele, on na ňu zavolal: ,Perekrestite
         meňa!‘ (,Prekrižujte mňa!‘); potom poceloval
    <sup>
     [
     <a class="footnote" href="#ftn.d56e1365" name="d56e1365">
      123
     </a>
     ]
    </sup>
    jej ruku. V ten čas prišiel doktor Arendt. ,Čakám cárskeho slova, abych umrel
         spokojne,‘ riekol Puškin. To bolo pre mňa pokynutím, ja som sa odhodlal v tú minútu jechať
         k hosudarovi, abych jeho Veličestvu rozpovedal, čo som videl a počul. Schodiac zo schodov,
         stretol som sa s cárskym poslom, poslaným za mnou od samého cára. ,Odpusti,‘ riekol mi cár,
         ,že som ťa znepokojil.‘ ,Hosudar, ja sám som bol už na ceste k Vášmu Veličenstvu, keď ma
         stretol Váš posol.‘ Rozpovediac o tom, čo hovoril Puškin, dodal som: ,Považoval som za
         povinnosť oznámiť Vám jeho slová.‘ ,Riekni mu, že ho pozdravujem za to, že vyplnil
         kresťanskú povinnosť. O ženu a deti nech sa nestará, oni sú moji. Tebe rozkazujem, jestli
         on umrie, zapečatiť jeho papiere; ty ich potom prezrieš.‘ Vrátil som sa k Puškinovi s
         potešiteľnou odpoveďou cára. Vypočujúc mňa, on pozdvihol ruky k nebu akýmsi zimničným
         pohybom. ,Ajhľa, ako som potešený. Povedz cárovi, že ja želám jemu dlhého, dlhého
         cárstvovania, že mu želám šťastia v jeho synovi, že mu želám šťastia v jeho Rossii.‘
   </p>
   <p>
    Medzitým dali mu ópium, čo ho uspokojilo; počal prijímať lieky, ktoré prv odvrhoval v
         nádeji, že skôr umrie a muky skôr prestanú. Stal sa poslušným ako dieťa; sám si dával kompresy
    <sup>
     [
     <a class="footnote" href="#ftn.d56e1373" name="d56e1373">
      124
     </a>
     ]
    </sup>
    na život a pomáhal obsluhe. Slovom, jemu bolo omnoho lepšie. Tak našiel ho
         doktor Daľ: ,Zle mi je, brat,‘ riekol Puškin s úsmevom. No Daľ, majúci viac nádeje, než
         iní, odpovedal mu: ,My všetci nádejeme sa — ty tiež nezúfaj!‘ ,Niet,‘ odpovedal on, ,pre
         mňa nieto tu žitia; ja umriem, vidno, tak musí byť.‘ V ten čas pulz jeho bol plnší a živší;
         počalo sa ukazovať všeobecné rozpálenie. Dali mu pijavice. ,Ja som sa chytil za slamku,‘
         riekol Daľ, ,mal som nádeju a klamal som seba i druhých.‘ Puškin badal, že je Daľ smelší,
         chytil ho za ruku a pýtal sa: ,Nikoho tu niet?‘ ,Nikoho.‘ ,Daľ, riekni mi pravdu, skoro-li
         ja zomriem?‘ ,My máme nádeju, Puškin.‘ ,No, ďakujem,‘ riekol nemocný. To bola jedna minúta,
         v ktorej veril na život. Ani predtým, ani potom nie.
   </p>
   <p>
    Skoro celú noc (29.) držal Daľa za ruku, často bral po lyžici vodu, lebo kúsok ľadu a
         všetko robil sám, bral pohár, trel si sluchy ľadom, sám dával na život obkladky. Jeho mučil
         menej bôľ než úzkostlivosť. ,Ach, aká úzkosť (toska), srdce nyje.‘ Vtedy prosil, aby ho
         pozdvihli, lebo na bok položili, lebo popravili podušku; keď to robili, pretrhol ich
         slovami: ,Nu, tak, tak — dobre; tak prekrásno, dobre‘; alebo: ,Postoj! netreba, len ma za
         ruku chyť; tak je dobre a prekrásne!‘ Vôbec, hovoril Daľ, že bol poslušný a robil, čo sa mu
         rieklo. Raz pýtal sa Daľa: ,Kto je u mojej ženy?‘ Daľ odvetil: ,Mnoho dobrých ľudí prináša
         ti sympatiu: sála i predsieň je plná od rána do noci.‘ ,Nu, vďaka! predsa iď a riekni žene,
         že sláva Bohu, je mi ľahko; lebo jej všeličo nahovoria.‘
   </p>
   <p>
    Daľ ho neklamal. Akonáhle rozniesla sa povesť, že Puškin umiera, jeho predná izba bola
         plná hosťami. Veľmi citlivý to bol pohyb národného žiaľu. Počet príchodzích bol tak veliký,
         že dvere sa vždy otvárali a zatvárali. To nepokojilo chorého; my sme zapreli tie dvere a
         otvorili iné, úzke, vedúce zo schodov priamo do bufetu. Bufet bol neprestajne nabitý ľuďmi;
         do stolovej púšťali iba známych. Na tvárach bolo vyrazené prostodušné účastie; veľmi mnohí
         plakali. Cár dostával zprávy od Arendta, ktorý chodil šesť ráz do dňa a viac ráz v noci.
         Také účastie je pohnutlivé, no i prirodzené v cárovi, ktorému je milou národná sláva v
         akomkoľvek vide; prirodzené i v národe, ktorý je jedno s cárom. Cár pýši sa svojím národom.
         Jedným slovom, účastie našich dobrých Rusov mňa hlboko pohlo, no nezadivilo. Účastie
         cudzích som neočakával. My sme tratili svoje, aký div, že sme žialili. A ich čo tak pohlo?
         Čo dumal onen Barant, stojac dlho v predsieni, kde okolo neho šepotali o tom, čo deje sa za
         dverami? Neťažko uhádnuť. Génius je všeobecným dobrom. Puškin dľa svojho génia bol
         vlastnosťou nielen Ruska, ale celej Európy. Preto prišiel posol francúzsky a žialil, preto
         saský posol Lützerode zakázal tancovať.
   </p>
   <p>
    Keď Puškin poslal Daľa uspokojiť ženu, sám nemal žiadnej nádeje. Raz pýtal sa: ,Koľko
         hodín?‘ a na odpoveď Daľa riekol: ,… dlho mám sa ešte tak mučiť?… Prosím… skôr…‘ Často
         opätoval: ,Skoro-li koniec?‘ a voždy doložil: ,Prosím, skorej‘. No vôbec po mukách prvej
         noci, ktoré trvali dve hodiny, bol podivne trpezlivý, iba rukami máchal a chrčal. ,Trpieť
         treba,‘ riekol mu Daľ, ,no nestyď sa za svoju bolesť, stonaj, bude ti ľahšie.‘ ,Net,‘
         odpovedal on, ,net, ne nado… stonať… žena… uslyšit; smiešno že… čtož etot… vzdor… meňa
         peresilit… ne choču.‘
    <sup>
     [
     <a class="footnote" href="#ftn.d56e1385" name="d56e1385">
      125
     </a>
     ]
    </sup>
    Ja som ho zanechal o piatej hodine ráno a vrátil som sa za dve hodiny. Arendt
         mi riekol, že už neprežije deň. Skutočne tepna ochladla a tíšil sa, ruky počali stydnúť.
   </p>
   <p>
    On ležal so zažmúrenými očami, iba rukou si časom trel čelo. Uderila druhá hodina
         popoludní a Puškinovi ostalo života iba na trištvrte hodiny. On otvoril oči u prosil o morošky
    <sup>
     [
     <a class="footnote" href="#ftn.d56e1393" name="d56e1393">
      126
     </a>
     ]
    </sup>
    (rubus chamaemorus). ,Zavolajte ženu, nech ma nakŕmi.‘ Ona prišla, spustila sa
         na kolená u hlavy, podniesla mu lyžičku, potom pritisla tvár svoju o jeho tvár; Puškin
         pohladil ju po hlave a riekol: ,Nu, nu, ničego; sláva Bogu, vsio chorošo; choď.‘
    <sup>
     [
     <a class="footnote" href="#ftn.d56e1399" name="d56e1399">
      127
     </a>
     ]
    </sup>
    Spokojný výraz tváre a tvrdosť hlasu oklamali biednu ženu; ona vyšla celá
         blažená. ,Vidíte,‘ riekla Spasskému, ,on bude živý, on neumrie!‘ A v tú minútu počal sa
         posledný proces života. Ja stál som spolu s grófom Viazemským u postele pri hlave, zboku
         stál Turgenev. Daľ šepol mi: ,Odchádza.‘ No jeho myšlienky boli jasné. Iba polodriemota ich
         zatemňovala; raz podal ruku Daľovi: ,Nu, pozdvihni ma, pôjdeme; vyššej, vyššej!‘ Zobudiac
         sa, riekol: ,Mne zazdalo sa, že ja s tebou leziem hore po týchto knihách po šteláži,
         vysoko, a hlava sa mi zatočila.‘ Potom, zavrúc oči, hľadal Daľovu ruku a riekol: ,Nu,
         poďme, prosím, ale spolu.‘ Daľ vzal ho pod pazuchy a pozvednul ho; razom, akoby prebudiac
         sa zo sna, on bystro otvoril oči, tvár jeho vyjasnila sa a on riekol: ,Končena žizň‘
         (,Zakončil sa život‘). Daľ to nedočul a riekol: ,Áno, zakončili sme, už si obrátený.‘ ,Žizň
         končena,‘ opätoval on jasno a iste. ,Ťaželo dyšať, daviť‘ (,Ťažko dýchať, dusí ma‘), boli
         jeho posledné slová. Ja som nespustil oka z neho a zbadal som, že pohyb hrudi, dosiaľ
         tichý, stal sa pretŕhaným. On skoro prestal. Ja hľadel som pozorne; čakal som posledné
         vzdychnutie, no ja som ho nespozoroval. Tíšina, ktorá ho objala, zdala sa mi uspokojením —
         no jeho viacej nevstávalo. Všetci nad ním mlčali. Za dve minúty spýtal som sa: ,Čo je s
         ním?‘ ,Skončilo sa,‘ riekol Daľ (o trištvrte na tri popoludní v piatok dňa 29. januára
         1837). Tak ticho, tak spokojno odletela jeho duša. My sme dlho stáli nad ním, mlčiac,
         nehnúc sa, nesmejúc narušiť tajnosť smrti, ktorá zavŕšila sa pred nami v celej svojej
         svätyne. Keď všetci ušli, sadol som k nemu a dlho hľadel som do jeho tváre. Nikdy som
         nevídal na tejto niečo podobného, ako v prvú hodinu po smrti. Hlava jeho naklonila sa
         trochu; ruky, ktoré sa predtým kŕčovite pohybovali, boli ticho natiahnuté, akoby k oddychu
         klesli boli po ťažkej práci. Čo bolo na jeho tvári, slovami vyraziť neviem. Bolo to pre mňa
         niečo nového a súčasne i známeho. Nebol to ani sen, ani pokoj, nebol to výraz umu, tak
         svojský tejto tvári, nebol to výraz poetický; akási vážna, podivná myšlienka bola na nej;
         niečo podobného plnému, uspokojujúcemu poznaniu. Hľadiac naňho, chcel som sa ho spýtať: čo
         vidíš, druh môj? I čoby on odpovedal mne, keby na minútu vzkriesil sa? Ajhľa, minúty nášho
         žitia, ktoré sú dôstojné názvu velikých. V tú minútu videl som tvár samej smrti,
         božsko-tajnú; tvár smrti bez závoja. Akú pečať položila ona na neho! Ja uisťujem ťa, že som
         nikdy nevidel na jeho tvári výrazu tak hlbokej, veličestvennej, triumfujúcej myšlienky.
         Ona, konečne, bola v ňom i prv, lebo bola svojstvom jeho vysokej prírody; no v takej
         čistote objavila sa iba vtedy, keď všetko zemské oddelilo sa od neho dotknutím sa smrti.
         Taký bol koniec nášho Puškina.
   </p>
   <p>
    Na šťastie napadlo mi sňať z neho masku; stalo sa to hneď, ťahy sa nezmenili. Konečne,
         ten prvý výraz, ktorý mu dala smrť, v nich nebol. No máme odtisk, ktorý vyráža nie smrť,
         ale tichý sen. Po troch štvrtiach hodiny (nechcelo sa mi od mŕtveho, ja chcel som pozrieť
         na jeho krásne telo) vyniesli ho do izby, ja som zapečatil kabinet dľa cárovej vôle svojou
         pečaťou. Nejdem písať, čo bolo s jeho biednou ženou. Gróf Stroganov staral sa o pohreb.
         Šiel som k Vielgorskému na obed; u neho boli všetci svedkovia Puškinovej smrti; i on bol ta
         povolaný — na moje meniny. Večer šiel som k cárovi, rozpovedať, ako umrel Puškin; on mňa
         vyočul osamote v svojom kabinete; tú prekrásnu hodinu nezabudnem po celý život. Na druhý
         deň, my, priatelia Puškina, položili sme telo jeho svojimi rukami do rakvy; nasledujúceho
         dňa k večeru preniesli ho do Koňuševného chrámu. I v tie dni chyža, kde ležal, bola voždy
         preplnená ľuďmi. Vyše desaťtisíc ľudí prišlo, aby ho videli; mnohí plakali, iní dlho
         hľadeli na jeho tvár; bolo to niečo porážajúceho v jeho nedvižnosti uprostred toho večného
         pohybu a niečo tajinstvenného v modlitbe, ktorú si počul v tom šume. Všetkým bolo známe,
         ako potešil cár umierajúceho. Každý modliac sa za Puškina, modlil sa i za cára.
   </p>
   <p>
    Pohreb bol 1. februára. Mnohí z našich znatných pánov, mnohí z cudzích ministrov boli v
         chráme. My na rukách odniesli rakvu do sklepu, kde mala ostať až do odpravenia z mesta. 3.
         februára zišli sme sa posledný raz u jeho rakvy; vyslúžili panychídu, kisňu s rakvou
         položili na sane; o polnoci sane pohli sa; pri lunnom svetle sprevádzal som ich očami;
         skoro zahli za uhol domu — a všetko, čo bolo na zemi Puškinom, stratilo sa z očí mojich na
         večnosť. V. Žukovskij.“
    <sup>
     [
     <a class="footnote" href="#ftn.d56e1410" name="d56e1410">
      128
     </a>
     ]
    </sup>
   </p>
   <p>
    Za telom šiel Turgenev. Puškin neraz hovoril svojej žene, že želá si byť pochovaný v
         Sviatogorskom Uspenskom monastyre, kde nedávno pochovali jeho mať. Tento monastyr nachádza
         sa v Pskovskej gubernii v Opočkovskom újezde, štyri versty od dedinky Michajlovskoje, kde
         Puškin prežil niekoľko rokov svojho poetického života. Telo položili na Svätej Hore v
         Uspenskom chráme a odslúžili panychídu. Celú noc kopali hrob vedľa hrobu jeho matky. Na
         druhý deň (6. febr.) po liturgii spustili rakvu do hrobu pri prítomnosti Turgeneva a
         sedliakov Puškinových, ktorí prišli z dediny Michajlovskoje oddať poslednú česť dobrému
         svojmu pomesčikovi (zemskému pánovi). Divno bolo prítomným okolo srdca, keď počuli výrok
         biblie pri hádzaní zeme na rakvu: „Prach si!“
   </p>
   <p>
    Ešte máme pred sebou list kňaza P. A. Viazemského, na A. J. J. Bulgakova, ktorý v celku
         potvrdzuje to, čo sme podali v liste Žukovského. Nového obsahuje vzhľadom na ženu Puškinovu
         a jeho náboženský cit.
   </p>
   <p>
    „Prišiel sviaščennik“ (kňaz), píše Viazemskij, „vyspovedal i rozhrešil ho. On hovoril
         potom so slzami v očiach o básnikovom kresťanskom cite. Puškin nikdy nebol
    <span class="emphasis">
     <em>
      ,esprit fort‘
     </em>
    </span>
    ,
    <sup>
     [
     <a class="footnote" href="#ftn.d56e1425" name="d56e1425">
      129
     </a>
     ]
    </sup>
    aspoň v posledné časy nie; on mal silný náboženský cit, čítal evanjeliá, bol
         preniknutý krásou mnohých modlitieb, znal ich naspamäť a často modlil sa.
   </p>
   <p>
    Ženu často volal, no nedovolil, aby bola vždy uňho. Keď mu bôľ vynútil zúfalý výkrik z
         úst, vždy doložil: ,Biedna žena! Biedna žena!‘ a posielal doktorov, aby ju uspokojili. On
         hovoril mnoho o nej a o cárovi. Ani jednej žaloby, ani jednej výčitky, ani jedného
         chladného slova nepočuli sme od neho. Jestli želal si skorej umrieť, to preto, že bol
         presvedčený o smrti a trpel tie najlútejšie muky. Arendt, ktorý videl mnoho smrtí na poli
         bitky i na posteliach, odchádzal so slzami v očiach od jeho lôžka, i hovoril, že on nikdy
         nič podobného nevidel, takú trpezlivosť pri takom utrpení. Arendt povedal a často opätoval
         pozoruhodné prekrásne slovo:
   </p>
   <p>
    ,Pre Puškina žiaľ, že nebol zabitý na mieste, lebo muky jeho sú neopísateľné; no pre
         česť jeho ženy — je to šťastie, že ostal živý. Nikto z nás, vidiac jeho, nemôže pochybovať
         o jej nevinnosti, i o láske, ktorú mal k nej Puškin.‘
   </p>
   <p>
    Tieto slová v ústach Arendta, ktorý nemal žiadne osobné zväzky s Puškinom, sú veľmi
         závažné. Treba poznať Arendta, jeho roztržitosť, jeho zvyklosť na podobné scény, aby sme
         pochopili celú silu jeho dojmov.
   </p>
   <p>
    ,Odpustí-li cár môjmu Danzasovi?‘ pýtal sa Puškin Arendta. So ženou lúčil sa niekoľko
         ráz a vždy hovoril k nej s nežnosťou a láskou. S nami lúčil sa uprostred úžasných múk a
         kŕčovitých otrasov, no s duchom bodrým a s nežnosťou. Danzas, želajúc vyzvedieť sa, v akých
         citoch k Heeckerenovi umiera, spýtal sa ho, neporučí-li on niečo v páde smrti ohľadom
         Heeckerena? (Danzas zaumienil si zastreliť darebáka v dueli.)
   </p>
   <p>
    ,Žiadam,‘ odvetil poeta, ,aby si ty nemstil sa za moju smrť; odpúšťam mu, i chcem
         zomrieť kresťanom.‘
   </p>
   <p>
    Svedomím ručím, že nepíšem ani jedno darebné slovo, nič nezväčšujem — ba naprotiv —
         mnoho vynechávam. Zbierame teraz, čo každý z nás videl a počul; Puškin nepatrí len svojim
         blízkym a priateľom, ale celej vlasti a histórii. Treba, aby pamiatka jeho zachránila sa v
         istote a celosti pravdy… O tom, čo bolo príčinou tohto krvavého a strašného riešenia,
         netreba mnoho hovoriť. Mnohé zostalo v tomto diele temným a tajným pre nás samých.
    <span class="emphasis">
     <em>
      Dosť, keď máme tvrdé presvedčenie, že žena Puškinova je čistá, a že jej muž
            žil i umrel s takým v nej presvedčením; že láska a nežnosť k nej neuhasla v ňom ani na
            minútu.
     </em>
    </span>
   </p>
   <p>
    <span class="emphasis">
     <em>
      Puškina do hrobu položili, a zničili jeho ženu mestské intrigy, ľudská zloba,
            prázdnota a klebeta petrohradských salónov, anonymné listy. Ohnivá, náruživá jeho duša,
            afrikánska krv nemohla preniesť rozdráženie, vyvolané pochybnosťami a podozrením
            spoločnosti.
     </em>
    </span>
    Riekni priateľom, že všetci poriadni ľudia, počnúc od cára a
         jeho cárskej rodiny, súcitia s Natáliou Nikolajevnou, presvedčení o jej nevinnosti, i
         uznávajú celú túto smutnú históriu akýmsi fatalitetom, ktorý nemožno objasniť a nebolo
         možno zahatiť. Anonymné listy sú príčinou všetkého; ony obliali horúcim jedom rozdrážiteľné
         srdce Puškina; jemu stalo od toho okamihu nutným krvavé riešenie.“
   </p>
   <p>
    Zdá sa, že Slavianstvo ešte nebolo hodné takého velikého daru od Boha. I spevec, jehož
         srdce takým vysokým tónom zapelo nad smrťou Puškinovou, Lermontov, stal sa obeťou duelu.
         Geniálneho Gribojedova zavraždila teheránska luza, o nič horšia než luza klebetárov v
         severnej Palmyre. Gogoľ, Dostojevskij, Štúr, Mácha, oni všetci klesli predčasne do hrobov.
         No pohyb ľudstva podobá sa vlneniu morskému. Ono nestúpa voždy do výše, ako to tvrdia
         frázisti. Raz vyšinie sa do výše, a to i len v istej čiastke — potom opäť klesá do hlbiny.
         Z výšin klasického veku kleslo do barbarizmu telesného a zase zdvíhala sa stena vlny až po
         výšavu renesancie italskej. Potom nastúpil zvrat; nízko bolo ľudstvo pod panstvom
         barokového vkusu; nad ním mohol beztrestne bičom švihať teatrálny Napoleon. On zhodený bol
         z trónu Slavianstvom. Vlna ide v naše časy do výše. To nás naplňuje tajnou nádejou. A náš
         slaviansky svet schytený je týmto pohybom. Svedkami toho sú géniovia v umení a medzi nimi
         na prvom mieste Alexander Puškin.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e1176" name="ftn.d56e1176">
        105
       </a>
       ]
      </sup>
      „Slovenské pohľady“ 1884, str. 516 — 531.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1190" name="ftn.d56e1190">
        106
       </a>
       ]
      </sup>
      <span class="emphasis">
       <em>
        staviteľa Izakievského sobora Montferranda
       </em>
      </span>
      — Montferrand, A.
               R. (1786 — 1858), ruský architekt francúzskeho pôvodu, projektant Izakievskej
               katedrály v Petrohrade z r. 1828 — 1834
     </p>
    </div>
    <div class="footnote">
     <p>
      <sup>
       [
       <a class="para" href="#d56e1200" name="ftn.d56e1200">
        107
       </a>
       ]
      </sup>
      <span class="emphasis">
       <em>
        fashionable
       </em>
      </span>
      — (angl.) vznešený, módny, z vyššej
               spoločnosti
     </p>
    </div>
    <div class="footnote">
     <p>
      <sup>
       [
       <a class="para" href="#d56e1211" name="ftn.d56e1211">
        108
       </a>
       ]
      </sup>
      <span class="emphasis">
       <em>
        Natália rodená Gončarovová
       </em>
      </span>
      — Natália Nikolajevna Puškinová,
               rod. Gončarovová (1812 — 1863), najmladšia dcéra Nikolaja Afanasieviča Gončarova,
               schudobnelého majiteľa továrne na plachty a plátno. Sobáš Puškina a Natálie
               Nikolajevny bol dňa 19. februára 1831.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1219" name="ftn.d56e1219">
        109
       </a>
       ]
      </sup>
      <span class="emphasis">
       <em>
        Sijateľstvo
       </em>
      </span>
      — Jasnosť
     </p>
    </div>
    <div class="footnote">
     <p>
      <sup>
       [
       <a class="para" href="#d56e1225" name="ftn.d56e1225">
        110
       </a>
       ]
      </sup>
      <span class="emphasis">
       <em>
        slečnu Gončarovovú
       </em>
      </span>
      — Gončarovová J. N. (1808 — 1843), staršia
               sestra N. N. Puškinovej. Vydala sa za d’Anthesa.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1233" name="ftn.d56e1233">
        111
       </a>
       ]
      </sup>
      <span class="emphasis">
       <em>
        „Rendez-moi mon fils, Madame, pour amour de Dieu“
       </em>
      </span>
      — (fr.)
               „Vráťte mi môjho syna, pani, pre lásku božiu“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1241" name="ftn.d56e1241">
        112
       </a>
       ]
      </sup>
      <span class="emphasis">
       <em>
        šuft
       </em>
      </span>
      — (z nem. der Schuft) podliak, lotor
     </p>
    </div>
    <div class="footnote">
     <p>
      <sup>
       [
       <a class="para" href="#d56e1257" name="ftn.d56e1257">
        113
       </a>
       ]
      </sup>
      <span class="emphasis">
       <em>
        tento francúzsky rué
       </em>
      </span>
      — (z fr. rué) prefíkaný,
               prešibaný
     </p>
    </div>
    <div class="footnote">
     <p>
      <sup>
       [
       <a class="para" href="#d56e1267" name="ftn.d56e1267">
        114
       </a>
       ]
      </sup>
      <span class="emphasis">
       <em>
        namerenie
       </em>
      </span>
      — predsavzatie, úmysel
     </p>
    </div>
    <div class="footnote">
     <p>
      <sup>
       [
       <a class="para" href="#d56e1279" name="ftn.d56e1279">
        115
       </a>
       ]
      </sup>
      <span class="emphasis">
       <em>
        poražať
       </em>
      </span>
      — prekvapovať
     </p>
    </div>
    <div class="footnote">
     <p>
      <sup>
       [
       <a class="para" href="#d56e1287" name="ftn.d56e1287">
        116
       </a>
       ]
      </sup>
      <span class="emphasis">
       <em>
        „Eine Clique vornehmer Tagediebe,… Puškin in der Leute Mund zu
                  bringen…“
       </em>
      </span>
      — (nem.) „Klika vznešených povaľačov, pre ktorých bol hrdý,
               vtipný básnik ustavične predmetom závisti a nevraživosti, a neúprosný kritik kameňom
               úrazu pre ich diletantské veršikárstvo, vzala si za svoju povinnosť vydať Puškina
               ľudským jazykom…“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1295" name="ftn.d56e1295">
        117
       </a>
       ]
      </sup>
      <span class="emphasis">
       <em>
        slová Lermontovove na smrť Puškinovu
       </em>
      </span>
      — ide o báseň „Smerť
               poeta“ („Básnikova smrť“) z roku 1837. Za tieto verše bol zatknutý a preložený do
               Zakaukazska.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1307" name="ftn.d56e1307">
        118
       </a>
       ]
      </sup>
      Lenskij v „Oneginovi“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1335" name="ftn.d56e1335">
        119
       </a>
       ]
      </sup>
      <span class="emphasis">
       <em>
        bezporiadkový
       </em>
      </span>
      — roztrieštený, bez ladu a skladu
     </p>
    </div>
    <div class="footnote">
     <p>
      <sup>
       [
       <a class="para" href="#d56e1341" name="ftn.d56e1341">
        120
       </a>
       ]
      </sup>
      <span class="emphasis">
       <em>
        žalostnú stratu utrpel sám cár
       </em>
      </span>
      — tu aj na iných miestach
               Vajanský zo svojho konzervatívneho stanoviska nesprávne preceňuje vplyv cárov na
               Puškina; ako ukazujú materiály, vzťah medzi nimi nebol taký srdečný, ako ho
               predstavuje Vajanský.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1347" name="ftn.d56e1347">
        121
       </a>
       ]
      </sup>
      <span class="emphasis">
       <em>
        carstvennosť
       </em>
      </span>
      — majestátnosť, mohutnosť
     </p>
    </div>
    <div class="footnote">
     <p>
      <sup>
       [
       <a class="para" href="#d56e1359" name="ftn.d56e1359">
        122
       </a>
       ]
      </sup>
      <span class="emphasis">
       <em>
        otryvisto
       </em>
      </span>
      — nesúvislo, úryvkovite
     </p>
    </div>
    <div class="footnote">
     <p>
      <sup>
       [
       <a class="para" href="#d56e1365" name="ftn.d56e1365">
        123
       </a>
       ]
      </sup>
      <span class="emphasis">
       <em>
        pocelovať
       </em>
      </span>
      — pobozkať
     </p>
    </div>
    <div class="footnote">
     <p>
      <sup>
       [
       <a class="para" href="#d56e1373" name="ftn.d56e1373">
        124
       </a>
       ]
      </sup>
      <span class="emphasis">
       <em>
        kompres
       </em>
      </span>
      — obklad
     </p>
    </div>
    <div class="footnote">
     <p>
      <sup>
       [
       <a class="para" href="#d56e1385" name="ftn.d56e1385">
        125
       </a>
       ]
      </sup>
      <span class="emphasis">
       <em>
        ,Net,‘ odpovedal on, ,net, ne nado… stonať… žena… uslyšit; smešno že…
                  čtož etot… vzdor… mena peresilit… ne choču.‘
       </em>
      </span>
      — (rus.) ,Nie,’ odpovedal
               on, ,nie, netreba… stonať… žena… počuje; je však smiešne… že táto… hlúposť ma
               premohla… nechcem.‘
     </p>
    </div>
    <div class="footnote">
     <p>
      <sup>
       [
       <a class="para" href="#d56e1393" name="ftn.d56e1393">
        126
       </a>
       ]
      </sup>
      <span class="emphasis">
       <em>
        morošky
       </em>
      </span>
      (rubus chamaemorus) — ostružliník nízky, moruška z
               čeľade Rosaceae (ružokveté), je to arktická rastlina, ktorá rastie v Prusku, Nórsku,
               u nás v Krkonošiach
     </p>
    </div>
    <div class="footnote">
     <p>
      <sup>
       [
       <a class="para" href="#d56e1399" name="ftn.d56e1399">
        127
       </a>
       ]
      </sup>
      <span class="emphasis">
       <em>
        ,Nu, nu, ničego; slava Bogu, vsio charošo; choď.‘
       </em>
      </span>
      — (rus.)
               ,No, no, ničto; chvála Bohu, všetko je v poriadku, choď.‘
     </p>
    </div>
    <div class="footnote">
     <p>
      <sup>
       [
       <a class="para" href="#d56e1410" name="ftn.d56e1410">
        128
       </a>
       ]
      </sup>
      <span class="emphasis">
       <em>
        Žukovskij
       </em>
      </span>
      — Žukovskij, V. A. (1788 — 1852), ruský básnik,
               Puškinov priateľ. Gróf de Fickelmont, rakúsky vyslanec pri petrohradskom dvore písal
               kancelárovi Metternichovi 14. februára 1837 medziiným o Puškinovej smrti: Hovorí sa,
               že jeho veličenstvo určilo vdove penziu šesťtisíc rubľov a každému zo štyroch detí po
               tisíc päťsto rubľov. Oboch synov zaradil do pážacieho sboru na svoj účet a prikázal
               zaplatiť hypotečné dlhy muža… Ale všetku túto veľkodušnosť prekonal tento príkaz.
               Imperátor zavolal pána Žukovského, vychovávateľa Veľkokniežaťa následníka, ktorý bol
               priateľom a takrečeno duchovným radcom pána Puškina a riekol mu: „Puškin mal horúcu
               hlavu, často zveličené idey; nariaďujem, aby všetky jeho papiere boli odovzdané vám,
               spáľte všetko, čo budete chcieť, nechcem o tom vedieť a zachovajte to, čo uznáte za
               dobré.“ (A. V. Isačenko: „Smerť A. S. Puškina v osveščenii inostrannogo diplomata S.
               I. s. a.“ — (rus.) A. V. Isačenko: „Smrť A. S. Puškina podľa výkladu cudzieho
               diplomata S. I. s. a.“) Po tragickej Puškinovej smrti Nikolaj I. a šéf žandárov
               Benkendorf urobili všetko, aby zoslabili verejné pohnutie, ktoré vyvolala básnikova
               smrť. Cenzori dostali príkaz nedovoľovať nič tlačiť o Puškinovi bez predloženia
               cenzúre. Mnohých redaktorov časopisov za články o Puškinovi vrchnosť pokarhala. Tak
               redaktorovi „Literaturnych pribavlenij k russkomu invalidu“ („Literárne prílohy k
               ruskému invalidovi“) vyčítali nekrológ, ktorý začínal slovami: „Slnko našej poézie
               zapadlo.“ „A všetko to,“ poznamenáva cenzor Nikitenko vo svojom denníku, „robilo sa
               uprostred všeobecnej účasti k zosnulému, uprostred všeobecnej hlbokej útrpnosti. Báli
               sa — ale čoho?“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1425" name="ftn.d56e1425">
        129
       </a>
       ]
      </sup>
      <span class="emphasis">
       <em>
        „esprit fort“
       </em>
      </span>
      — (fr.) „silný duch“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1455">
       </a>
       Puškin a jeho „Kapitánova dcéra“
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1462" name="d56e1462">
      130
     </a>
     ]
    </sup>
   </p>
   <p>
   </p>
   <p>
    V 6. čísle „Národných novín“ oznámili sme, že Kníhkupecko-nakladateľský spolok v Martine
         vydal v slovenskom preklade Puškinovu „Kapitánovu dcéru“. V krátkom oznámení podotkli sme i
         to, že teraz v máji bude sa svätiť storočná pamiatka narodenia Alexandra S. Puškina,
         najväčšieho ruského a slovanského básnika.
   </p>
   <p>
    „Puškin,“ vykladal kritik Belinskij
    <sup>
     [
     <a class="footnote" href="#ftn.d56e1472" name="d56e1472">
      131
     </a>
     ]
    </sup>
    skoro po smrti básnikovej, „zjavil sa v tej dobe, keď práve bolo sa stalo
         možným v Rusku zjavenie poézie ako umenia. Rok 1812 bol veľkou epochou v živote Ruska.
         Podľa svojich následkov rok ten bol veľkou udalosťou v histórii Ruska po panovaní Petra
         Veľkého. Napnutá borba na smrť s Napoleonom prebudila driemavšie sily Ruska a prinútila ho
         uvidieť v sebe sily a prostriedky, ktorých ono dotiaľ v sebe netušilo. Pocit spoločného
         nebezpečenstva zblížil medzi sebou vrstvy národa, prebudil ducha spolupatričnosti… V tom
         čase Francia, následkom udalostí ňou samou vyzvaných, tak dlho borivšia sa s celou Európou
         a oboznámená v tej borbe so svojimi susedmi, už začala odriekať sa svojich literárnych
         predsudkov… Romantizmus vtrhol i do Francie, vytískajúc a vyháňajúc jej pseudoklasický
         kitaizmus, založený na pyšnej myšlienke, že len samým Francúzom dal Boh i um, i vkus a
         odoprel tieto dary všetkým ostatným národom… Pádom vojenského terorizmu Napoleonovho
         rozviazali sa Francii ruky nielen v politických veciach, lež i vo veciach náuky a
         literatúry: Napoleonom nenávidení a prenasledovaní ,ideológovia‘ slobodne a horlivo oddali
         sa svojmu dielu; literatúra a poézia ožili. To malo priamy a silný vliv na našu
         literatúru.“
   </p>
   <p>
    V dobe tak pripravenej zjavil sa Puškin. Už roku 1832 veľkolepo ocenil značenie
         Puškinovo mladý Gogoľ, vtedy len dvadsaťtriročný. „Pri mene Puškina,“ písal pozdejší
         pôvodca „Mŕtvych duší“,
    <sup>
     [
     <a class="footnote" href="#ftn.d56e1480" name="d56e1480">
      132
     </a>
     ]
    </sup>
    „hneď zasvieti myšlienka o ruskom národnom básnikovi… V ňom, akoby v slovníku,
         zakľúčilo sa všetko bohatstvo, sila a hybkosť nášho jazyka. On… rozšíril mu hranice a
         ukázal celé jeho priestranstvo. Puškin je zjav neobyčajný a možno jediný zjav ruského
         ducha: to je ruský človek v svojom rozvití, v akom možno zjaví sa o nejakých dvesto rokov.
         V ňom ruská príroda, ruská duša, ruský jazyk, ruský charakter vyrazil sa v tej čistote, v
         takej očistenej kráse, v akej odráža sa obraz krajiny na vypuklom povrchu optického skla.“
         Tu je i často spomínaný a často krivo rozumený výrok Gogoľa o národnosti a sarafane. „On
         (Puškin) hneď ako začínal, už bol národný, lebo opravdivá národnosť pozostáva nie v opísaní
         sarafanu, ale v samom duchu národa. Básnik môže byť ešte i vtedy národným, keď opisuje
         postranný svet, ale hľadí naň očami svojho národného elementu, očami celého národa, keď
         cíti i hovorí tak, že rodákom jeho zdá sa, akoby to cítili a hovorili oni sami.“ I pri
         čítaní „Kapitánovej dcéry“ prisviedčame Gogoľovi, ktorý obdivoval veľké umenie Puškina, že
         „niekoľkými črtami označí celý predmet. Jeho epiteton je tak trefné a smelé, že neraz samé
         nahradí celý opis… Tu niet rečníckosti, tu je len poézia: nijakého vonkajšieho blesku,
         všetko je prosté, všetko slušné, všetko plné vnútorného blesku, ktorý poznáva sa nie hneď;
         všetko je lakonizmus, akým vždy býva čistá poézia. Slov nie mnoho, ale sú také akurátne, že
         znamenajú všetko. V každom slove je nesmierne priestranstvo; každé slovo je nesmierne ako
         básnik.“
   </p>
   <p>
    V decembri 1877 Dostojevskij v svojom „Dnevniku pisateľa“ spomínal Puškina: „Veľkosť
         Puškinova, ako vodiaceho génia, pozostávala menovite v tom, že tak skoro a okrúžený temer
         úplne nechápajúcimi jeho ľuďmi, našiel bezpečnú cestu, našiel veľký a žiadúcny východ pre
         nás Rusov a ukázal ho. Tento východ bol — národnosť, poklonenie pred pravdou národa
         ruského. Puškin bol ,nielen ruský človek, ale i prvým ruským človekom‘. Nechápať Rusovi
         Puškina znamená nemať práva nazývať sa Rusom. On pochopil ruský národ a vystihol jeho
         určenie v takej hlbine a v takej obšírnosti, ako nikdy a nikto. Nehovorím už o tom, že on,
         všeľudskosťou svojho génia a spôsobnosťou ozvať sa na všetky rozmanité duchovné stránky
         európskeho človečenstva a temer prevteliť sa v genij cudzích národov a národností, vydal
         svedectvo o všeľudskosti a nesmiernosti ruského ducha a tým akoby zvestoval i o budúcom
         určení ruského génia v celom človečenstve, ako princípu v ňom všetko zjednocujúceho, všetko
         zmierujúceho a všetko znovuzrodzujúceho. Nejdem hovoriť ani o tom, že Puškin prvý u nás, v
         bolestnej tuhe svojej a v prorockom predvídaní, zvolal:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Uvižu-li narod osvoboždennyj
I rabstvo pavšeje po maniju Carija!
      </span>
     </p>
    </div>
    <sup>
     [
     <a class="footnote" href="#ftn.d56e1495" name="d56e1495">
      133
     </a>
     ]
    </sup>
   </p>
   <p>
   </p>
   <p>
    Spomeniem len lásku Puškina k ľudu ruskému. Bola to láska, akú nikto nevyjadroval pred
         ním. ,Nemiluj ty mňa, ale miluj ty
    <span class="emphasis">
     <em>
      moje
     </em>
    </span>
    ,‘ povie vám ľud vždycky, keď
         chce sa presvedčiť o úprimnosti vašej lásky k nemu. Milovať, t. j. ľutovať ľud pre jeho
         núdzu, biedu, utrpenia, môže i každý pán, najmä spomedzi humánnych a európsky osvietených.
         No ľudu treba, aby ho milovali nie pre samé utrpenie jeho, ale aby milovali
    <span class="emphasis">
     <em>
      jeho
            samého
     </em>
    </span>
    .“
   </p>
   <p>
    Túto svoju mienku o Puškinovi Dostojevskij dôkladne vyložil r. 1880 v Moskve, keď tam
         bol odhaľovaný básnikovi pomník. Na slávnosť do Moskvy Dostojevskij prišiel ako vyslanec
         Slovanského spolku petrohradského; po jeho reči o Puškinovi mal prednášať I. S. Aksakov,
         ale na poslucháčov Dostojevskij urobil taký hlboký dojem, že po ňom hovoriť netrúfal si ani
         Aksakov. Vstal a povedal: „Ja nemôžem hovoriť po reči Fiodora Michajloviča (Dostojevského);
         všetko, čo som ja napísal, je len slabá variácia na niektoré témy tejto geniálnej reči“ — a
         nazval reč Dostojevského „udalosťou“.
   </p>
   <p>
    „Kapitánova dcéra“ je obrazom pugačovského buntu. Donský prostý kozák Pugačov vydával sa
         za nebohého cára Petra III. a zbieral národ do zbrane, že ho povedie na Moskvu. Históriu
         buntu Puškin študoval ako štátny historiograf, ktorým bol po smrti Karamzina, a tak
         povstala „Kapitánova dcéra“. V opísaní umeleckom ale čitateľ vidí všetky strašné stránky
         buntu. Sám básnik zdesený povie, že ruský bunt je nezmyselný a nemilosrdný. Ale zato
         Puškin, pri všetkej svojej objektívnosti spisovateľskej, Puškin úradný historiograf je v
         „Kapitánovej dcére“ so svojimi sympatiami na strane Pugačova, predstaviteľa potlačeného
         ľudu.
   </p>
   <p>
    Ešte na počiatku štyridsiatych rokov Belinskij bol napísal o našej povesti:
   </p>
   <p>
    „,Kapitánova dcéra‘ je akoby ,Onegin‘ v próze.
    <sup>
     [
     <a class="footnote" href="#ftn.d56e1527" name="d56e1527">
      134
     </a>
     ]
    </sup>
    Básnik zobrazuje v nej mravy ruskej spoločnosti za panovania Kataríny II. Mnohé
         obrazy svojou vernosťou, pravdivosťou obsahu a majstrovstvom predstavenia sú ozajstný div
         dokonalosti. Také sú portréty otca i matky Griňova (hrdinu), jeho vychovateľa Francúza a
         najmä jeho pestúna, prvej psiara, Saveľjiča, tohoto ruského Kaleba — Zurina, Mironova a
         jeho ženy, ich kmotra Ivana Ignaťjeviča, konečne samého Pugačova s jeho ,pánmi jenerálmi‘;
         také sú mnohé scény, ktorých, pre ich množstvo, vypočítať nepokladám za potrebné. Chatrný,
         bezfarebný charakter hrdinu povesti a jeho milej, Márie Ivanovny, a melodramatický
         charakter Švabrina, hoci prináležia k nápadným nedostatkom povesti, pri tom všetkom
         neprekážajú jej byť jedným z pozoruhodných diel ruskej literatúry.“
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e1462" name="ftn.d56e1462">
        130
       </a>
       ]
      </sup>
      „Národnie noviny“ 1899, č. 9.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1472" name="ftn.d56e1472">
        131
       </a>
       ]
      </sup>
      <span class="emphasis">
       <em>
        „Puškin“, vykladal kritik Belinskij…
       </em>
      </span>
      — citát z obsiahlej
               štúdie Belinského o Puškinovi (1843), štvrtá časť
     </p>
    </div>
    <div class="footnote">
     <p>
      <sup>
       [
       <a class="para" href="#d56e1480" name="ftn.d56e1480">
        132
       </a>
       ]
      </sup>
      <span class="emphasis">
       <em>
        „Pri mene Puškina,“ písal pozdejší pôvodca „Mŕtvych duší“
       </em>
      </span>
      —
               citát z Gogoľovej state „Niekoľko slov o Puškinovi“. Z roku 1832 pochádzajú prvé
               náčrty state. V definitívnej podobe bola napísaná roku 1834 a vytlačená v prvej časti
               „Arabesiek“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1495" name="ftn.d56e1495">
        133
       </a>
       ]
      </sup>
      <span class="emphasis">
       <em>
        Uvižu-li narod osvoboždennyj…
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Či uvidím oslobodený národ
a otroctvo, ktoré padlo na
pokyn cára!
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e1527" name="ftn.d56e1527">
        134
       </a>
       ]
      </sup>
      <span class="emphasis">
       <em>
        „ ,Kapitánova dcéra‘ je akoby ,Onegin‘ v próze…“
       </em>
      </span>
      — citát z
               obsiahlej štúdie Belinského o Puškinovi (1846), jedenásta a posledná stať o
               Puškinovi
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1535">
       </a>
       Puškin a Gribojedov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1542" name="d56e1542">
      135
     </a>
     ]
    </sup>
   </p>
   <p>
   </p>
   <p>
    Slavianska literatúra minulého týždňa mala dve smutné rozpomienky: rozpomienky na
         násilnú smrť dvoch velikých ľudí, Puškina a Gribojedova. Obe mená sú okrasou celého
         slavianskeho plemena, v akomkoľvek dialekte písali by rozvetvené kmene jeho, práve tak ako
         meno synov malého kmeňa, Šafárika, Kollára, Štúra, sú spoločnou okrasou celku. Obidvaja
         veľkí spisovatelia zahynuli násilnou smrťou, mladí, v plnom rozháraní mladých síl, a tak
         zanechali prázdny priestor diel nedokončených, neuskutočnených, priestor, ktorý nik viac
         zaplniť nemôže. Gribojedova zavraždila v Teheráne v Persku surová buntujúca masa (9.
         februára r. 1829), Puškin padol v dueli (29. januára r. 1837)
    <sup>
     [
     <a class="footnote" href="#ftn.d56e1550" name="d56e1550">
      136
     </a>
     ]
    </sup>
    ako obeť nízkej klebety a hnusnej intrigy. Život oboch bol plný trápenia a
         ľudská nespravodlivosť nedala im pokoja ani po smrti. Mier, tak zdá sa, nie je údelom ľudí
         geniálnych ani potom, keď už zaplatili za všetky svoje chyby smrťou. No v tomto ohľade náš
         čas je spravodlivejší, než bola doba hneď po ich smrti. Boli časy, v ktorých Puškin „vyšiel
         z módy“, ako hovorí sa…, ale tá doba len sebe uškodila a nie jemu. Puškin, odklonený na čas
         literárnym obecenstvom, vrátil sa nazad celou silou svojho génia; oslobodenie jeho spisov
         spod lehoty rodinnej a kníhkupeckej roku 1889 bolo udalosťou pre celé veliké Rusko. Slová
         jeho, že pozná ho: i hrdý vnuk Slavianov, i Kirgiz, i Tungúz, i divoký syn stepi Kalmyk,
    <sup>
     [
     <a class="footnote" href="#ftn.d56e1556" name="d56e1556">
      137
     </a>
     ]
    </sup>
    nie sú už dnes preuveličením, ale hotovým faktom. Dar a genij premôže všetky
         klebety sveta, lebo potomkom nejde viac o malichernosti a biedy dňa, oni už vidia len čistý
         dar a čistý genij. Vďačný národ už obom postavil pomníky. Puškin ich má niekoľko, menovite
         v rodisku svojom Moskve, v Petrohrade, v Kišineve a inde.
   </p>
   <p>
    Gribojedov stal si jednou jedinou drámou medzi prvých, pravda, prácou kapitálnou „Gore
         ot uma“. Verše tejto drámy roztrhal národ a nosí ich v prísloviach svojho spoločenského
         jazyka. „Gore ot uma“ stali sa prameňom nesčíselných okrídlených všeznámych slov, takže
         jedine Goetheho „Faust“ môže sa rovnať v tomto ohľade dielu Gribojedova. Je to vždy veľmi
         dobrým znakom, keď sady básnika menia sa v ústach obecenstva na príslovia. Znamená toľko,
         že autor uderil klin na hlavu. A čo je u Gribojedova pamätné: jeho dráma vzdor tomu, že
         pojednáva o biedach svojho času, už dávno nejestvujúcich, predsa nestratila poetický peľ a
         mocný účinok, trebárs v časoch celkom nových a od základu premenených. Tak to býva, keď i
         tendenciu zveční opravdivý veliký talent. Je to to samé, čo s Cervantesom. Nás už netlačia
         ani bláznivé rytierske romány, ani epigonizmus romantických, do karikatúry blížiacich sa
         ľudí, no pri tom všetkom Don Quijote žije v našom literárnom svete a nezahynie, trebárs
         vyhynula dávno tendencia, ktorá ho stvorila.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e1542" name="ftn.d56e1542">
        135
       </a>
       ]
      </sup>
      „Národnie noviny“ 1892, č. 21.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1550" name="ftn.d56e1550">
        136
       </a>
       ]
      </sup>
      <span class="emphasis">
       <em>
        Puškin padol v dueli (29. januára r. 1837)
       </em>
      </span>
      — Vajanský mal
               chybný údaj: 10. februára.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1556" name="ftn.d56e1556">
        137
       </a>
       ]
      </sup>
      <span class="emphasis">
       <em>
        i hrdý vnuk Slavianov, i Kirgiz, i Tungúz, i divoký syn stepi
                  Kalmyk…
       </em>
      </span>
      — slová z Puškinovej básne „Exegi monumentum“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1566">
       </a>
       Michail Jurievič Lermontov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1573" name="d56e1573">
      138
     </a>
     ]
    </sup>
   </p>
   <p>
   </p>
   <p>
    Dňa 27. júla minulo päťdesiat rokov od smrti druhého ruského básnika Lermontova. On
         narodil sa práve tam, kde Puškin, v Moskve 15. októbra 1814,
    <sup>
     [
     <a class="footnote" href="#ftn.d56e1583" name="d56e1583">
      139
     </a>
     ]
    </sup>
    ako dieťa žil v dedine Tarchany u svojej babičky Arsenievovej. Roku 1827
         prišiel do Moskvy, kde mal učiteľa Angličana Winsona, ktorý ho oboznámil s básňami lorda
         Byrona, s drámami Shakespeara a románmi Waltera Scotta, čo urobilo na neho veľký dojem.
         Ruskú literatúru poznal výtečne; on všetko prečítal od Lomonosova až po Puškina.
   </p>
   <p>
    Roku 1828 prešiel na moskovský univerzitný penzionát a tu počal pokúšať sa písať,
         pravda, celkom v duchu Puškina a Byrona. Zakončiac kurz v penzionáte, Lermontov prešiel na
         univerzitu, no skoro ju opustil pre akési nepríjemnosti s profesorom; v Petrohrade vstúpil
         do školy gardistických podpráporčíkov, kde bol až do roku 1834. Bol zapísaný za korneta v
         gardejský husársky pluk. Čo oficier Michail Jurievič zblížil sa s literátmi Žukovským, kn.
         Odojevským, Muravjovom a Pletňovom. Meno jeho bolo prvý raz vytlačené roku 1835 v
         „Biblioteke dľa čtenija“, a síce pri básni „Chadži Abrek“. No meno literárne dostalo sa mu
         smrťou Puškina. On napísal znamenitú báseň „Na smrť Puškina“.
    <sup>
     [
     <a class="footnote" href="#ftn.d56e1591" name="d56e1591">
      140
     </a>
     ]
    </sup>
    Báseň rozšírila sa odpismi a Lermontovovi priniesla so slávou i pokutu: jeho
         presadili z Petrohradu na Kaukaz. Dlho tam nebol; jeho babička ho vyreklamovala a zase dala
         preložiť do gardy.
   </p>
   <p>
    Roky 1838, 1839 a 1840 boli plodné; jeho básne robili neobyčajné furore, menovite medzi
         mládežou. Sám Belinskij menoval ho dôstojným nástupcom Puškina.
   </p>
   <p>
    Vo februári 1840 bola s Lermontovom nová nepríjemnosť, ktorá opäť zaviedla ho na Kaukaz.
         Na bále u grófky Lavallovej on povadil sa s barónom Barantom, ktorý ho vyzval na duel. Dňa
         18. februára zišli sa protivníci na Čiernej riečke i so sekundantmi. Vybranie zbraní bolo
         ponechané Barantovi ako obrazenému a on vyvolil rapíry. Hneď na počiatku odlomil sa
         Lermontovovi koniec rapíra a Barant ho poranil, no oni sa ďalej bili pištoľami; nik nebol
         ranený, ale predstavenstvo dozvedelo sa o tom; Lermontov bol postavený pred vojenský súd a
         odsúdený kruto; cár zmenil pokutu na vyslanie na Kaukaz k Tenginskému pešiemu pluku.
   </p>
   <p>
    Lermontov odišiel na Kaukaz, vstúpil do ruskej gerily a počal sa biť s horalmi s takou
         smelosťou, že všade verili, že hľadá smrť.
   </p>
   <p>
    Koncom roku 1840 bolo Lermontovovi dovolené prísť na krátky čas do Petrohradu. Navrátiac
         sa na Kaukaz, vzal si dovolenie a šiel do Piatigorska. Tam povadil sa s majorom Martynovom,
         ktorý ho v dueli zastrelil, prepáliac mu srdce. Príčina tohoto duelu ešte nenie objasnená,
         len toľko je jasné, že Lermontov sám nesie vinu. On prinútil Martynova zlými poznámkami k duelu.
    <sup>
     [
     <a class="footnote" href="#ftn.d56e1605" name="d56e1605">
      141
     </a>
     ]
    </sup>
   </p>
   <p>
    Miesto duelu bolo úpätie hory Mašuk, neďaleko od hory Baštan. Sekundanti boli zo strany
         básnika kň. Vasiľčikov a zo strany Martynova kornet Glebov. Strieľali sa na pätnásť krokov
         s desaťkrokovou bariérou.
   </p>
   <p>
    Pochovali ho v Piatigorsku, neskôr previezli do Tarchan. Lermontov zaslúži meno velikého
         poetu. Keď povážime, že zomrel v dvadsiatomsiedmom roku, tedy musíme diviť sa nad jeho
         tvorivosťou. On v každom verši poráža nás hlbinou myšlienky, poetickými kontrastmi a
         zručnosťou veršov. Jeho poézia je živá a patrí medzi najvyššie poklady ruskej slovesnosti.
         Jeho najlepším kritikom je Nemec Bodenstedt, ktorý ho osobne poznal, prekladal a ocenil, a
         čo je veľmi pekné, celkom obránil pred ruskými nápadmi. Lermontov bol príroda, ktorú bolo
         ľahko zneuznať, on mnoho trpel vnútorne, menovite následkom svojej prchkosti. Preto ľudia,
         čo neznali nič o jeho vnútorných bôľoch a žravých nepokojoch, nemohli ho spravodlivo
         posúdiť. Až teraz ruská literatúra počína mu odpúšťať mnohé extravagantné východky.
   </p>
   <p>
    Čo týka sa peknej prózy, cením Lermontova vyše Puškina. Jeho „Geroj našego vremeni“
    <sup>
     [
     <a class="footnote" href="#ftn.d56e1618" name="d56e1618">
      142
     </a>
     ]
    </sup>
    je preplnený krásami poetickými a silou opravdivého génia. Neveľký tento román,
         vlastne iba štúdia k románu, potriasal celým Ruskom a figúry jeho jestvujú dodnes a budú
         jestvovať, zakiaľ trvať bude ruský jazyk a svetová literatúra vôbec. Trebárs už vyšli z
         módy Pečorinovia a pečorinstvo bolo iba nemocou istého času, génius poetu i nemoc túto
         zvečnil spolu so svojou figúrou.
   </p>
   <p>
    Teraz chystajú lacné vydanie Lermontova (tuším na jeseň vyprší privilégium rodine); my
         upozorňujeme obecenstvo na to, za málo groší možno dostať celého Lermontova.
   </p>
   <p>
    *
   </p>
   <p>
    Vzdor všetkým krásam lermontovovskej poézie, pozorný čitateľ nemôže nezbadať istú
         nevyspelosť; vidno, apogeja jeho poézie nachádza sa vyššie, v tom čase, kde ho už nebolo,
         tak ako v určitom mieste nachádza sa uhol dvoch neparalelných línií. My z úklonku línií
         nielen tušíme, ale vieme, kde nachádzať sa bude uhol, ale línie neuspeli ešte zraziť sa.
         Odlomil ich neúprosný osud.
   </p>
   <p>
    Ale práve z tohoto smutného osudu zdvíha sa postava poetova v ohromnú výšku, a čo hádam
         nevyspelosť uberá jeho umeleckej hodnote, to nahradzuje veľkosť a sila vrodeného talentu,
         celistvosť a bezprostrednosť jeho poézie. Ešte i tie neurčitosti a „Sturm und Drang“ —
         prechmaty sú nám milé. Napríklad verš:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       I Terek prygaja kak ľvica
S kosmatoj grivoj na chrebte…
      </span>
     </p>
    </div>
    <sup>
     [
     <a class="footnote" href="#ftn.d56e1639" name="d56e1639">
      143
     </a>
     ]
    </sup>
   </p>
   <p>
   </p>
   <p>
    robil na mňa poetický dojem, vzdor tomu, že vedel som, že levica nemá hrivu na chrbte.
         Človek, majúc pred sebou rozbesnenú horskú rieku rútiacu sa do bezodnej priepasti a jej
         porovnanie so silným zverom skáčucim z vrchu do doliny, rád zabudne naturalistickú chybku s
         hrivou! Pomyslíš si, to báječný zver, levicou pomenovaný, a porovnanie vypadne plasticky,
         náhľadne i vysoko poeticky. A konečne, veľkým možno mnoho odpustiť. Ruský kritik Strachov
         hovorí, že puškinský verš je prostejší, Lermontov ľúbi ešte blesk a prehnané epitetá
         ornantia. Ale vzdor tomu všetkému presnosť jeho dikcie je obdivuhodná. Jediné, čo nás bôľne
         mýli, je ten strašný, žravý tón smútku a často i beznádejnosti, zloby na svet, prehorkej
         satiry, ktorá ide od srdca. K úplnej harmónii v tvorení Lermontova chýbal spokojnejší
         život, duševná rovnováha, ktorá nedá sa nadobyť v tak krátkom čase. No čo ho robí veľkým i
         v tomto ohľade — je, že melanchólia a bôľ jeho nie je načítaný, ani afektovaný, ako u
         mnohých moderných pesimistov, ale že zodpovedá jeho osudom, jeho vychovaniu, jeho duševnému
         opravdivému nastrojeniu. A potom táto horkosť miernená je milotou, aká zračí sa napríklad z
         „Mcyri“, miernená utvorením takej postavy, ako Matim v „Geroji našego vremeni“. Básnik, čo
         také milé, dobré a dobrotou dýšúce obrazy a postavy stvorí, bol by iste premohol
         nezdravisté rozdráždenie a chorobu beznádejnej melanchólie. Ale tak zdá sa, toto predčasné
         zanikanie kolosálnych talentov v Slavianstve je akousi temnou požiadavkou nášho osudu. My
         sme ešte nedospeli, aby sme ich zniesli; ešte hádam neprišiel čas k tak vysokému vývinu na
         jednej strane, keď na druhej sme tak hlboko. Asnáď také blýskavé napredovanie Puškinov,
         Lermontovov, Skobelevov a iných, v mladosti zahynuvších hérosov, porušilo by harmóniu a
         rovnováhu nášho všeobecného vývinu. Možno nám tým privoláva Boh: dal som vám duchov, ale vy
         ste neboli ešte vstave vážiť si ich a použiť ich talent sebe k dobrému a človečenstvu ku
         sláve.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e1573" name="ftn.d56e1573">
        138
       </a>
       ]
      </sup>
      „Národnie noviny“ 1891, č. 89.
     </p>
     <p>
      Pôvodný titul článku: Mich. Jurievič Lermontov
     </p>
    </div>
    <div class="footnote">
     <p>
      <sup>
       [
       <a class="para" href="#d56e1583" name="ftn.d56e1583">
        139
       </a>
       ]
      </sup>
      <span class="emphasis">
       <em>
        narodil sa… 15. októbra 1814
       </em>
      </span>
      — Vajanský mal chybný údaj: 3.
               októbra
     </p>
    </div>
    <div class="footnote">
     <p>
      <sup>
       [
       <a class="para" href="#d56e1591" name="ftn.d56e1591">
        140
       </a>
       ]
      </sup>
      <span class="emphasis">
       <em>
        „Na smrť Puškina“
       </em>
      </span>
      — z roku 1837
     </p>
    </div>
    <div class="footnote">
     <p>
      <sup>
       [
       <a class="para" href="#d56e1605" name="ftn.d56e1605">
        141
       </a>
       ]
      </sup>
      <span class="emphasis">
       <em>
        On prinútil Martynova zlými poznámkami k duelu.
       </em>
      </span>
      — Lermontov
               si vtipne uťahoval z domýšľavého a urážlivého Martynova. 27. januára 1841 v dome
               Verzilinových v Piatigorsku došlo medzi Lermontovom a Martynovom ku konfliktu.
               Martynov, urazený epigramami a karikatúrami Lermontova, vyzval ho na súboj. Prvý
               životopisec Lermontova P. A. Viskovatyj („M. Ju. Lermontov, žizň i tvorčestvo“ —
               (rus.) „M. Ju. Lermontov, život a tvorba“ — M. 1891, 418 — 419), ktorý z cenzúrnych
               dôvodov nemohol vysloviť všetko, čo počul od Lermontovových súčasníkov, napísal:
               „Niet nijakej pochybnosti, že p. Martynova podpichovali zo strany osoby, ktoré si
               dávno želali vyvolať konflikt medzi básnikom a niekým z príliš chúlostivých alebo
               málo rozvitých osobností…“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1618" name="ftn.d56e1618">
        142
       </a>
       ]
      </sup>
      <span class="emphasis">
       <em>
        „Geroj našego vremeni“
       </em>
      </span>
      — (rus.) „Hrdina našich čias“. Román
               vyšiel v apríli roku 1840.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1639" name="ftn.d56e1639">
        143
       </a>
       ]
      </sup>
      <span class="emphasis">
       <em>
        I Terek prygaja kak ľvica…
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         A Terek skáčuc sťa levica
s huňatou hrivou na chrbte.
        </span>
       </p>
      </div>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1659">
       </a>
       Posledné Dni Lermontova
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1666" name="d56e1666">
      144
     </a>
     ]
    </sup>
   </p>
   <p>
   </p>
   <p>
    O posledných dňoch Lermontova veľmi mnoho píšu teraz. Menovite Martianov v „Historickom
         vestníku“ veľmi tuho obvinil kňaza Vasiľčikova, priateľa básnikovho, a pani Verzilinovovú,
         do ktorej bol zaľúbený i Lermontov i protivník jeho Martynov, ktorý ho v súboji zabil.
         Martianov píše, že Vasiľčikov, tváriac sa priateľom, závidel Lermontovovi úspechy vo svete
         a intrigami postavil ho pred pištoľ Martynova, Verzilinovová, že podala k tomu pomocnú ruku
         a koketstvom svojím utvorila medzi Martynovom a Lermontovom smrteľnú zášť. Na toto odpovedá
         v „N. vr.“ kňaz Obolenskij, a síce s novými, posiaľ neznámymi faktami, ktoré, jestli sú
         pravé, celkom strhnú rúšku z tajnosti osudného súboja v Piatigorsku. Obolenskij podáva
         fakty, ktoré zachovali sa v jeho rodine, spriatelenej s Lermontovom. V krátkosti: Nikolaj
         Solomonovič Martynov mal dve sestry, z ktorých Natália nebola ľahostajná k Lermontovovi. I
         Lermontov jej silno dvoril a odchádzajúc na Kaukaz, dlho besedoval s Natáliou, ktorá mu pri
         odobierke oddala paket od brata Nikolaja hovoriac, že sú tam denníky oboch sestier.
         Lermontov cestou otvoril paketok, iste myslel v denníkoch nájsť niečo o sebe — v priloženom
         liste k svojmu nemilému prekvapeniu našiel 300 rubľov pre Martynova. Lermontov oddal
         Martynovovi 300 rubľov, hovoriac, že mu ich dáva ako náhradu, lebo paket s listami a
         peniazmi stratil sa mu na ceste. Martynov dlho nechcel prijať peniaze, no Lermontov mu ich
         nanútil. Po čase písala Natália bratovi, či dostal peniaze a denníky. On odpovedal, že
         peniaze dostal od Lermontova — paket že sa stratil. Poneváč o peniazoch nič nepovedala
         Natália, odovzdajúc paket, vyšlo najavo, že Lermontov ho odpečatil. Toto bola tá hlbšia
         príčina; svár u Verzilinova bola iba zámienka k súboju, o ktorom bolo dávno rozhodnuté.
         Žarty Lermontova Martynov znášal dobrodušne, vôbec nechcel zabiť poetu, ktorého talent
         vysoko cenil. Lermontov cítil sa byť vinným a po trápnom rozhovore o rozpečatenom liste
         chcel súbojom obľahčiť svoju vinu. Kňaza Vasiľčikova obviňovať je nespravodlivosťou, bol to
         muž čistý a šľachetný, milujúci Lermontova. Martynov pri súboji necielil. — Toľko kňaz
         Obolenskij.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e1666" name="ftn.d56e1666">
        144
       </a>
       ]
      </sup>
      „Národnie noviny“ 1892, č. 35.
     </p>
     <p>
      Článok bol pôvodne bez titulu. Názov mu dala redakcia.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1678">
       </a>
       Alexej Stepanovič Chomiakov I
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1685" name="d56e1685">
      145
     </a>
     ]
    </sup>
   </p>
   <p>
   </p>
   <p>
    Chomiakova aspoň po mene a z niektorých básní u nás na Slovensku veľmi skoro poznali.
         Preberajúc sa v starých rukopisoch našej bibliotéky, našiel som časté odpisy jeho „Orla“ a „Hviezdy“
    <sup>
     [
     <a class="footnote" href="#ftn.d56e1695" name="d56e1695">
      146
     </a>
     ]
    </sup>
    od ľudí, o ktorých bych ani nebol myslel, že mali vôle a stihu zaoberať sa
         ruskou literatúrou. Chomiakov nám bol bližší než iný, než napr. Puškin. Požiť naozaj,
         doopravdy Puškina, k tomu treba už vybrúsený zmysel nielen pre jemnosti poetické vôbec, ale
         i pre ruský jazyk a ruský život zvlášte. Puškin je básnik „sladkých zvukov“,
    <sup>
     [
     <a class="footnote" href="#ftn.d56e1704" name="d56e1704">
      147
     </a>
     ]
    </sup>
    Chomiakov básnik myšlienok. Ľahšie je oduševniť sa myšlienkou, než nasladiť sa
         zvukom. Reflexia je prístupnejšia než čisto umelecký pôžitok, menovite podávaný jazykom
         menej známym.
   </p>
   <p>
    No predsa o Chomiakovovi málo známe. Nebude hádam od veci, keď vyjmeme z článku V.
         Zavitneviča, uverejnenom v V. knižke Budilovičovho „Slavianskogo obozrenija“, niektoré
         charakteristiky i rozpomienky na tohoto velikého človeka.
   </p>
   <p>
    A. S. Chomiakov patrí k počtu tých historických činiteľov, na ktorých, dľa Pogodina,
    <sup>
     [
     <a class="footnote" href="#ftn.d56e1714" name="d56e1714">
      148
     </a>
     ]
    </sup>
    milo spočinie vzor, o ktorých sladko je dumať, ktorí už i menom svojím skytajú
         útechu.
   </p>
   <p>
    Chomiakov bol predovšetkým obdarený podivuhodnou pamäťou. Čo sa raz dotklo jeho
         povedomia, zostalo mu v pamäti ako stenografované. Košelev
    <sup>
     [
     <a class="footnote" href="#ftn.d56e1722" name="d56e1722">
      149
     </a>
     ]
    </sup>
    rozpráva, že Chomiakov v spore s Kirejevským
    <sup>
     [
     <a class="footnote" href="#ftn.d56e1728" name="d56e1728">
      150
     </a>
     ]
    </sup>
    citoval Kirilla Jerusalemského, ktorého bol čítal v Troickej Lavre pred
         pätnástimi rokmi, rukopis, ktorý len tam jestvoval. Kirejevský sa usmial a nechcel mu veriť
         na pravdivosť citátu, Chomiakov udal stranu, ba i miesto na nej, kde nachádza sa citát, a
         stál na tom, aby sa presvedčili. I tak bolo.
   </p>
   <p>
    U ľudí majúcich silnú pamäť často býva slabo rozvitá spôsobnosť k jemnostiam
         aprioristického myslenia. U neho bolo naopak: hlbina analýzy, výsosť a širokosť letu
         aprioristickej myšlienky dali sa cítiť menovite v jeho ústnych prejavoch. „Sporiť, bolo
         elementom Chomiakova, vtedy rástol a tvoril.“ Gercen, sám majster v blýskavom dialektickom
         spore, povedal o Chomiakovovi. „Podivný dar logickej fascinácie, bystrota pochopov, pamäť
         neobyčajná, objem pochopovania široký, sebe verný, netratí ani na chvíľu arriere pensée, ku
         ktorej ide (zadná, posledná myšlienka) neobyčajná spôsobnosť!!“
   </p>
   <p>
    Na druhom mieste tenže Gercen, zrovnávajúc Chomiakova s Iľjom Muromcom, poznamenáva:
         „Bojovník bez ustalosti a oddychu, on bil, klal, napádal, prenasledoval, zasypal vtipmi a
         citátmi, nastrašil a zaviedol do lesa, odkiaľ bez modlitby výjsť nemožno, slovom, koho
         chytil za presvedčenie — rozbil mu ho, koho za logiku — roztrepal mu ju.“ Menovite silný
         dojem urobil na poslucháčov, keď hovoril o predmete, blízkom jeho srdcu. „Keď hovoril,“
         svedčí Košelev, „o Kristovi, vtedy bola v jeho slovách taká sila neobyčajná, že upomínala
         na činnosť apoštolskú.“
   </p>
   <p>
    Blýskavé prírodné talenty pri silno rozvitej vedychtivosti umožnili Chomiakovovi
         „strašnú erudíciu“, ako sa vyslovil o ňom Gercen. Vážnym prostriedkom k tomu bola znalosť
         jazykov. On úplne vládal tromi živými jazykmi, pričom po anglicky hovoril i písal ako
         rodený Angličan; veľmi skoro vyučil sa klasickým jazykom, takže štrnásťročný preložil
         Tacitovu „Germániu“. Chomiakov bol znalcom sanskritu, čítal bez lexikonu „Rig Védu“,
    <sup>
     [
     <a class="footnote" href="#ftn.d56e1740" name="d56e1740">
      151
     </a>
     ]
    </sup>
    jednu z najťažších kníh starých Indusov. Na základe hebrejčiny privlastnil si
         ostatky fénického jazyka. Rezultátom lingvistických štúdií bolo dielo „Porovnanie ruských
         slov so sanskritskými“. Ale to je len malá časť materiálu, ktorý mal pohromade. Uňho bola
         lingvistika niečím živým vtedy, keď v Európe bola iba hračkou učenou. Pogodin píše:
         „Počúvajúc Chomiakova o pôvode slov, idúc s ním do sanskritu, do gotickej biblie Ulfilovej,
    <sup>
     [
     <a class="footnote" href="#ftn.d56e1746" name="d56e1746">
      152
     </a>
     ]
    </sup>
    k slavianskym pamätníkom Cyrila a Metoda, preberajúc s ním vývin gramatických
         foriem, prerodenie zvukov vo všetkých jazykoch indoeurópskych i semitických, nevieš čomu
         máš sa zadiviť viacej, či prenikateľnosti jeho rozumového pohľadu, či sile jeho
         slavianskeho dômyslu, či oduševnenému, poetickému cíteniu. On bol narodený, zdalo sa mi
         vtedy, pre filológiu, nie pre tú žobrácku, ktorú pestujú punktičkári a písmenožráči, ale
         pre tú vyššiu, ktorá týka sa na jednej strane filozofie a na druhej — histórie.“
   </p>
   <p>
    Vďaka takej filologickej príprave mal Chomiakov prístup k plodom človečenskej myšlienky
         všetkých časov a národov, ale fenomenálna pamäť doplnila všetko. Jej ďakuje za
         univerzálnosť vedomostí. „Chomiakov,“ hovorí Košelev, „mal široké známosti vo všetkých
         odvetviach ľudskej vedy a nebolo predmetu, ktorý by mu bol celkom cudzí.“ Kossovič píše:
         „Vo všetkých odvetviach vedenia, počnúc od filozofie a končiac mechanikou, v histórii
         národov, v histórii náboženstiev, v estetike i politike, v jazykoch, v archeológii,
         jurisprudencii bol oboznámený s materiálom dosiaľ známym a mal na všetko to samostatný
         pohľad!“ Pogodin, poukážuc na obšírnosť vedenia jeho, doložil: „A v ten samý čas písal
         návrhy o oslobodení poddaných, robil plány zemských bánk, rozdeľoval hranice amerikánskych
         republík, hľadal cestu pre lode hľadajúce Franklina, analyzoval bitky Napoleona, vedel
         naspamäť celé strany Shakespeara, Goetheho, Byrona, vysvetľoval náuku ,Eddy‘ a budhistickú
         kozmogóniu. A v ten čas vynašiel stroj, na ktorý dostal na svetovej výstave v Londýne
         patent, vymyslel ďalekostrelnú pušku, navrhuje nové spôsoby pálenia špiritusu a cukrovarov,
         lieči homeopatiou, poľuje so psami na zajace, strieľa najlepšie do cieľa, večer žartoval a
         vtipkoval, takže sa všetko dusilo smiechom. On bol i maliarom, a to dosť dobrým. Znal
         staviteľské umenie výborne, takže istý chýrny architekt zhováral sa s ním dve hodiny a
         myslel, že hovorí s kolegom — a to veľmi skúseným.
   </p>
   <p>
    Mnohí menovali ho pre túto všestrannosť diletantom. Ale už Gilferding
    <sup>
     [
     <a class="footnote" href="#ftn.d56e1757" name="d56e1757">
      153
     </a>
     ]
    </sup>
    obránil ho. Skutočne on nebol diletantom. Diletantmi vo vede nazývajú sa
         obyčajne ľudia, ktorí, nemajúc prístup ku prameňom, berú známosti z druhých rúk. Takého
         ničoho nemožno povedať o Chomiakovovi. Človek študujúci rukopisy, čítajúci ,Rig Védu‘ v
         pôvodine, rozoberajúci najjemnejšie záhyby Hegelovej logiky, taký človek nemohol byť
         diletantom. Diletantizmus bol protivný Chomiakovovi. Chomiakov v mene pravdy neušetril ani
         nepriateľa, ani priateľa. Jeho čistý ako diamant um, jeho čestná príroda nemohla sa zmieriť
         s lžou, v akejkoľvek forme by sa zjavila.
   </p>
   <p>
    Pri všetkej mnohostrannosti Chomiakov má predsa svoju špecialitu, a tá bola veda
         filozoficko-teologická.
   </p>
   <p>
    Plodom jeho historických zamestnaní bola ohromná práca všeobecnej histórie, majúcej 1500
         strán; je to vlastne ukážka, ako má sa písať história. Je to viac filozofia všesvetovej
         histórie.“
   </p>
   <p>
    Potom autor veľmi dôkladne rozoberá vplyv Chomiakova na filozofické myslenie v Rusku.
         „Po Kantovom učení o kategorickom imperatíve, ktorým akoby očistil filozofickú pôdu a
         pooral, prišiel Hegel, ktorý vzal celkom spod nôh skutočnosť a prenesúc sa do absolútneho,
         ukazovalo sa to absolútne nejestvujúcim reálne, ale iba logickým pochopom, ideou, z ktorej
         prechod k reálnemu svetu stal sa nemožnosťou. Chomiakov poukázal na túto mýľku nemeckého
         racionalizmu, a ukázal i cestu, ako ju treba napraviť. Okrem rozsudku má duch ľudský ešte i
         vôľu, neocenenú nemeckými racionalistami. Význam vôle, ako poznávateľnej spôsobnosti,
         pozostáva medziiným v nasledujúcom: obsah nášho povedomia delíme na dve kategórie: vzhľadom
         na jednu kategóriu my vieme, že ona povstala v našej duši a nepredstavuje nič iné ako
         rozdielny stav nášho ducha; vzhľadom na druhú vieme, že povedomie naše prijali sme zvonku a
         nenie nič iné, ako zrkadlenie sa sveta, zjavov, jestvujúcich vne nás (mimo nás). Vôľa je tá
         spôsobnosť ducha, ktorá ťahá hranicu medzi týmito zjavmi dvojakého rázu, nedovoľujúc im
         zliať sa v jeden obraz, v jedno fantazma, ako to býva u ľudí duševne chorých. Slovom, jednu
         časť nášho povedomia vôľa určuje ako
    <span class="emphasis">
     <em>
      ja i odo mňa
     </em>
    </span>
    , a druhú ako
    <span class="emphasis">
     <em>
      ja, ale nie odo mňa
     </em>
    </span>
    , čím dokazuje sa jestvovanie dvojakého prameňa,
         z ktorého vyteká obsah nášho ja, alebo, čo je to samé, dokazuje sa, že okrem subjektívneho
         sveta zjavov jest ešte i svet objektívny, vne nás nachádzajúci sa, ktorý má tak právo na
         výskum filozofickej mysle ako i prvý. Potom už Chomiakov, cestou analýzy subjektívneho i
         objektívneho sveta zjavov, pozdvihuje sa ku prvopríčine všetkého jestvujúceho, ktorá uňho
         nazýva sa
    <span class="emphasis">
     <em>
      chcejúci rozum
     </em>
    </span>
    (der wollende Verstand) alebo rozumná vôľa.
   </p>
   <p>
    Tak Chomiakov neišiel ani po ceste Feuerbacha, ktorému jediným substrátom všetkého
         jestvujúceho je
    <span class="emphasis">
     <em>
      matéria
     </em>
    </span>
    , ani za Schopenhauerom, ktorý vyhlásil
         príčinou všetkého jestvujúceho
    <span class="emphasis">
     <em>
      vôľu
     </em>
    </span>
    . Zo slepej, nerozumnej vôle
         Schopenhauera nebude možno vyviesť svet zjavov, tak ako ani z logickej idey Hegela.
         Chomiakov stojí vysoko nad týmito najlepšími nemeckými mysliteľmi.“
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e1685" name="ftn.d56e1685">
        145
       </a>
       ]
      </sup>
      „Národnie noviny“ 1892, č. 86.
     </p>
     <p>
      Pôvodný titul článku: Alexej Stepanovič Chomiakov.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1695" name="ftn.d56e1695">
        146
       </a>
       ]
      </sup>
      <span class="emphasis">
       <em>
        „Orol“
       </em>
      </span>
      — 1832,
      <span class="emphasis">
       <em>
        „Hviezda“
       </em>
      </span>
      — 1853
     </p>
    </div>
    <div class="footnote">
     <p>
      <sup>
       [
       <a class="para" href="#d56e1704" name="ftn.d56e1704">
        147
       </a>
       ]
      </sup>
      <span class="emphasis">
       <em>
        básnik „sladkých zvukov“
       </em>
      </span>
      — ako je známe, Puškin nebol len
               básnikom „sladkých zvukov“, ale i burcujúcich myšlienok. Celá jeho poézia je pretkaná
               občianskou, ba revolučnou nôtou.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1714" name="ftn.d56e1714">
        148
       </a>
       ]
      </sup>
      <span class="emphasis">
       <em>
        dľa Pogodina
       </em>
      </span>
      — Pogodin, M. P. (1800 — 1875), historik,
               spisovateľ, vydavateľ časopisu „Moskovskij vestnik“ („Moskovský hlásateľ“)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1722" name="ftn.d56e1722">
        149
       </a>
       ]
      </sup>
      <span class="emphasis">
       <em>
        Košelev
       </em>
      </span>
      — Košelev, A. I. (1806 — 1883), ruský publicista,
               slavianofil
     </p>
    </div>
    <div class="footnote">
     <p>
      <sup>
       [
       <a class="para" href="#d56e1728" name="ftn.d56e1728">
        150
       </a>
       ]
      </sup>
      <span class="emphasis">
       <em>
        s Kirejevským
       </em>
      </span>
      — Kirejevskij, I. V. (1806 — 1856), ruský
               kritik a publicista
     </p>
    </div>
    <div class="footnote">
     <p>
      <sup>
       [
       <a class="para" href="#d56e1740" name="ftn.d56e1740">
        151
       </a>
       ]
      </sup>
      <span class="emphasis">
       <em>
        „Rig Véda“
       </em>
      </span>
      — staroindická posvätná kniha
     </p>
    </div>
    <div class="footnote">
     <p>
      <sup>
       [
       <a class="para" href="#d56e1746" name="ftn.d56e1746">
        152
       </a>
       ]
      </sup>
      <span class="emphasis">
       <em>
        biblie Ulfilovej
       </em>
      </span>
      — Ulfilas (Wulfila, Vulfilas), (* 310 alebo
               311 — † 381), z jeho literárnej činnosti sa zachovala časť jeho gótskeho prekladu
               biblie
     </p>
    </div>
    <div class="footnote">
     <p>
      <sup>
       [
       <a class="para" href="#d56e1757" name="ftn.d56e1757">
        153
       </a>
       ]
      </sup>
      <span class="emphasis">
       <em>
        Gilferding
       </em>
      </span>
      — Gilferding, A. F. (1831 — 1872), ruský slavista
               a publicista, zblížil sa s prívržencami slavianofilov, bol pod vplyvom Chomiakova.
               Bol tiež známym zberateľom ruských bylín.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e1788">
       </a>
       Alexej Stepanovič Chomiakov II
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e1795" name="d56e1795">
      154
     </a>
     ]
    </sup>
   </p>
   <p>
   </p>
   <p>
    Z ruských slavianofilov máloktorý mal toľko literárneho, duchovného vplyvu na slovenskú
         inteligenciu ako Chomiakov. Ľudia, znajúci Puškina len dľa mena, odpisovali si „Zviozdy“ a
         „Orla“. Taký odpis našiel som v pozostalých rukopisoch peknoduchého Mikuláša Dohnányho.
         Pravda, poznali ho hlavne čo básnika a slaviansky zmýšľajúceho ruského mysliteľa.
   </p>
   <p>
    O ňom má už ruský vzdelaný svet dosť obšírnu literatúru. Toho roku vyšla v Moskve veľmi
         zaujímavá kniha Valéria Nikolajeviča Ľaskovského, posvätená Chomiakovovi, základom ktorej
         chceme našich čitateľov oboznámiť s týmto vynikajúcim duchom.
   </p>
   <p>
    Ľaskovskij podelil objemnú knihu svoju na dve časti; v prvej traktuje život, v druhej
         diela Chomiakova. Nevieme, či takáto metodika je práve veľmi šťastná. V novších časoch od
         nej odstúpili a prijali pragmatický, súčasný rozbor žitia i s ním nerozlučiteľných prác. No
         poznámky svoje povieme až na konci tohoto referátu.
   </p>
   <p>
    Chomiakov pošiel zo starej dvorianskej rodiny. V polovici XVIII. stoletia žil pod Tulou
         zeman Kirill Ivanovič Chomiakov. Pochoval ženu i jedinú dcéru, zostal sám pánom dediny
         Boučarova, majetku v Riazanskej gubernii a veľkého domu v Petrohrade. Chcejúc urobiť
         poriadok, povolal svojich poddaných na „mir“, t. j. na schôdzku a riekol im: „Nechcem, aby
         vás dostal nejaký neporiadnik, choďte a vyberte si sami pána z môjho príbuzenstva, môjho
         mena.“ Rozišli sa „chodáci“ po šírom svete a našli Fiodora Stepanoviča Chomiakova, mladého
         seržanta v garde. Toho vyvolili, Kirill ho zavolal, oddal mu celý majetok a skoro zomrel,
         spokojný, že jeho sedliaci dostanú sa do dobrých, spravodlivých rúk.
   </p>
   <p>
    Mladý človek Fiodor Stepanovič stal sa razom boháčom — a dobrodincom celého kraja. Keď
         Katarína II., idúc cez Tulu, radila dvorianstvu, aby si založili zemiansku banku, odvetili:
         „Nám netreba, mátuška, my máme Fiodora Stepanoviča, peňazí nám dá, hynúce majetky odoberie
         a zriadené nazad dáva majiteľom.“
   </p>
   <p>
    Majetok Fiodora dostal sa jeho jedinému synovi Alexandrovi, ktorý tak vedel rozhadzovať,
         ako otec gazdovať. Majetok cele rozladený prišiel na syna Stepana. Stepan Alexandrovič dal
         majetku posledný úder: bol veľký dobrák a veľký hráč. V anglickom klube moskovskom prehral
         za krátky čas vyše milióna rubľov — sumu na tie časy ohromnú. No mal anjela-ženu Máriu,
         rodenú Kirejevskú. Táto chytila muža nakrátko, počala hospodáriť, poplatila mužove dlhy a
         keď bol majetok čistý, dala ho prepísať na svoje meno s dovolením Stepana. Táto Mária
         Alexejevna bola horúcou patriotkou: „Ona považovala každú verejnú vec ruskú za svoju
         osobnú,“ hovorí o nej syn.
   </p>
   <p>
    Keď manželia bavili sa v Moskve, narodil sa im dňa 1. mája 1804 druhý syn Alexej. Fiodor
         bol o dva roky starší; mali i staršiu dcéru Annu. Detstvo Alexeja prešlo v Moskve, na
         rodičovských majetkoch v Boučarove a Lipiciach. Keď prišla roku 1812 francúzska záplava,
         Stepan Alexandrovič ušiel na Riazanský majetok do dediny Krugloje, kde ich rodina
         oboznámila sa s Praskovjou Mich. Tolstou, dcérou Kutuzova, ktorý naučil vrahov, vpadnuvších
         do Ruska, „konské mäso žrať“ a kúpať sa zimou vo vlnách ináč krásnej rieky Bereziny. Ta
         dostávali zprávy od generalissima a prežili strašné časy úzkosti za národ.
   </p>
   <p>
    V také časy padlo prvé detstvo Chomiakova. Osemročného previezli do Dongova, vychovávali
         v ruskom staro-dvorianskom duchu. Boučarovský dom bol plný historických rozpomienok.
         Rodinné tradície išli nielen po Petra Veľkého, no prechodili i cez tú hlbokú záseku, vyrytú
         jeho mocnou rukou. Chlapček Alexej znal, že jeho pradedo Peter Semionovič Chomiakov bol
         podsokolníčim cára Alexeja Michajloviča, a v stolku otcovom opatrovali listy tohoto cára k
         Chomiakovovi. Okrem toho chlapec zblížil sa s prostým ľudom, s jeho nábožným životom, ktorý
         bol už dosť vytratil sa z vyšších vrstiev spoločnosti. V tomto ohľade bola výchova
         Chomiakova šťastná a pravidelná.
   </p>
   <p>
    O rozumový vývin bolo tiež postarané. Zo širokých luhov Boučarova a Lipíc chlapec bol
         povolávaný k stolku a knihám. Učil sa jazykom francúzskemu, nemeckému, anglickému a
         latinskému. Gréčtinu a sanskrit osvojil si len neskôr.
   </p>
   <p>
    Počiatkom r. 1815 prešli Chomiakovovci do Petrohradu. Po ceste chlapec videl všade po
         domoch a krčmách lacné podobizne Čierneho Ďura (Karaďorďa) a počul povesti o srbskom
         junákovi. Dohovorili sa s bratom, že pôjdu bojovať proti Napoleonovi. Keď počuli že
         Napoleon bol už odbavený pri Waterloo, pýtal sa ho brat Fiodor: „Nuž s kým pôjdeš bojovať?“
         „Pôjdem pozdvihnúť Slavianov,“ riekol jedenásťročný chlapec. Za mladi sa tŕň ostrí!
   </p>
   <p>
    V Petrohrade prežili dva roky, prešli do Moskvy. Tam už počali sa seriózne štúdiá.
         Chlapci študovali spolu s bratmi Venevitovskými filozofiu a matematiku. Alexej počal
         spisovať: on preložil Tacitovu „Germániu“. Neskôr prekladal z Vergilia a Horatia. Pekne
         preložil ódu „Parens deorum cultor et infrequens“.
    <sup>
     [
     <a class="footnote" href="#ftn.d56e1826" name="d56e1826">
      155
     </a>
     ]
    </sup>
   </p>
   <p>
    V ten čas išla borba Grékov proti Turkom. Alexej počul o tom chýry. Kúpil nôž, päťdesiat
         rubľov strčil do vrecka a tašiel „oslobodiť Slavianov a Grékov“. Otec poslal za ním sluhov,
         ktorí šťastne dolapili ohnivého hrdinu za Serpuchovským mýtom. Následok toho bol, že ho
         určili pre vojenskú službu, keď sa mu tak chce biť sa. Dali ho do kyrasírskeho pluku,
    <sup>
     [
     <a class="footnote" href="#ftn.d56e1834" name="d56e1834">
      156
     </a>
     ]
    </sup>
    potom do konnej gardy. V tie časy mal na Chomiakova veľký vplyv mladý P. V. Kirejevskij,
    <sup>
     [
     <a class="footnote" href="#ftn.d56e1840" name="d56e1840">
      157
     </a>
     ]
    </sup>
    duša čistá, oddanec samobytnému vývinu ruského národa.
   </p>
   <p>
    V Petrohrade zišiel sa mladý kornet Chomiakov s takzvanými dekabristami, ľuďmi, ktorí
         chceli revolúciou, menovite vojennou, premeniť to, čo držali za zlé v ústroji ruskej
         dŕžavy. Chomiakov, dvadsaťročný šuhaj, i tu voči Rylejevovi
    <sup>
     [
     <a class="footnote" href="#ftn.d56e1848" name="d56e1848">
      158
     </a>
     ]
    </sup>
    a Odojevskému
    <sup>
     [
     <a class="footnote" href="#ftn.d56e1854" name="d56e1854">
      159
     </a>
     ]
    </sup>
    ukázal samostatnosť a samobytnosť zmýšľania. Jemu protivilo sa: „Premeniť
         samodŕžavie na tyraniu menšiny.“ No on sám bol ešte silno vzbúrený a nejasný ako mladé
         víno! Mnoho mal ešte predumať, než mohlo sa v ňom skryštalizovať pevné presvedčenie. Plod
         jeho búrnej periódy, prvé samostatné dielo jeho, je báseň „Želanije pokoja“,
    <sup>
     [
     <a class="footnote" href="#ftn.d56e1860" name="d56e1860">
      160
     </a>
     ]
    </sup>
    napísaná v Petrohrade r. 1824. V nej už čuje sa kus budúceho Chomiakova,
         trebárs hovorí v básni „O nejasných snoch, sklamaní“, ako každý junoš v „Sturme a Drangu“,
         a želá si pokoja a temného živorenia.
   </p>
   <p>
    Na prosbu jeho brata Fiodora, ktorý slúžil v Paríži pri ruskom posolstve, dovolili mu
         rodičia vziať na čas urlaub a ísť za bratom do Paríža, kde prežil od počiatku r. 1825 do
         konca r. 1826. No brata jeho skoro povolali do Petrohradu.
   </p>
   <p>
    V Paríži Chomiakov cvičil sa v maľbe v akadémii a písal. Vtedy napísal tragédiu
         „Jermak“, o ktorej Puškin súdil: „,Jermak‘ — lyrický vývin ohnivého mládeneckého
         oduševnenia, to nie je dráma. V ňom je všetko cudzie pre naše mravy a ducha nášho, všetko,
         i očarovateľná prelesť poézie.“
   </p>
   <p>
    Dokončiac „Jermaka“ a nahľadiac sa dosýta na tragika Talmu,
    <sup>
     [
     <a class="footnote" href="#ftn.d56e1872" name="d56e1872">
      161
     </a>
     ]
    </sup>
    Alexej šiel do Švajčiarska, odtiaľ do Severnej Itálie a krajinami západných
         Slavianov vrátil sa do Ruska. Na cestách zaujímala ho architektúra a naviedla ho na
         myšlienku, že kolíska architektúry je vlastne Východ: Egypt, India. Tak už od počiatku oči
         jeho obracali sa k starému Východu.
   </p>
   <p>
    Pobudnúc v otcovských dedinách, prišiel do Petrohradu, kde ho zachvátil prvý veľký úder:
         jeho priateľ D. Venevitinov,
    <sup>
     [
     <a class="footnote" href="#ftn.d56e1880" name="d56e1880">
      162
     </a>
     ]
    </sup>
    nádej ruskej literatúry, náhle zomrel. Skoro na to zomrel i druhý jeho srdečný
         druh V. Kirejevskij. Lýra Chomiakovova počala zvučať smutným tónom a ukazovať zrelosť. V
         básni „Poeta“ ukázala sa prvý raz sila chomiakovovského verša (1827 — 1828).
   </p>
   <p>
    Chomiakov v tie časy mnoho kreslil v Eremitáži, cárskom to múzeu petrohradskom, a chodil
         do súrodných krúžkov, v ktorých išla živá beseda a spor o všetkom možnom — o náboženstve,
         umení, filozofii.
   </p>
   <p>
    Keď prišla turecká vojna, Fiodora brata poslali na Kaukaz k Paskevičovi, kde i roku 1828
         umrel. Alexej taktiež šiel do služby k husárskemu pluku. Počiatkom mája bol už na Dunaji čo
         adjutant generála kňaza Madatova, a bol chrabrým vojakom, čo dokázal v mnohých bitkách. On
         bol v bitke 3. mája pod Šumlou, kde jeho divízia tak hrozne pobila Turkov. Konnica vzala reduty
    <sup>
     [
     <a class="footnote" href="#ftn.d56e1891" name="d56e1891">
      163
     </a>
     ]
    </sup>
    — neslýchaná vec… Z bojovných dní pochádzajú jeho básne „Son“,
    <sup>
     [
     <a class="footnote" href="#ftn.d56e1897" name="d56e1897">
      164
     </a>
     ]
    </sup>
    „Sonet“, „Proščanije s Adrianopolom“
    <sup>
     [
     <a class="footnote" href="#ftn.d56e1903" name="d56e1903">
      165
     </a>
     ]
    </sup>
    i „Klinok“.
    <sup>
     [
     <a class="footnote" href="#ftn.d56e1909" name="d56e1909">
      166
     </a>
     ]
    </sup>
   </p>
   <p>
    Po vojne Chomiakov vystúpil z vojska a prešiel do Moskvy, na leto prešiel do Boučarova,
         všade pracujúc na svojom zdokonalení a vzdelaní. Ruská spoločnosť prežívala vtedy krízu
         duchovnú. Len nedávno boli pohyby dekabristov,
    <sup>
     [
     <a class="footnote" href="#ftn.d56e1917" name="d56e1917">
      167
     </a>
     ]
    </sup>
    následky ktorých bolo badať. Puškin stál na výške svojej slávy a Gogoľ ešte
         nezjavil sa. Nemecká filozofia zavládla umami učenej mládeže. Chomiakov dostal sa medzi
         schellingistov, hegeliánov a poklonníkov západnej civilizácie, a tu prehovoril nové slovo o
         nutnosti samobytného vývinu ruskej národnosti, o štúdiu ruskej stariny, o pravosláví ako
         osnove ruského národného charakteru,
    <span class="emphasis">
     <em>
      o význame slavianskeho plemena
     </em>
    </span>
    v
         histórii i o budúcom povolaní Ruska. To bolo naozaj nové slovo, do tých čias nepočuté.
         Divno zvučalo ono pre ohromnú väčšinu vzdelanej spoločnosti, ktorá nazývala ruského mužíka
         barbarom a ruskú myšlienku „kvasom“. Nemal, kto by s ním súhlasil, okrem Petra
         Kirejevského. U tohoto matky Avdoťji schádzali sa mladí učenci k nekonečným sporom a
         hádkam. Chomiakov počal zrieť a čím ďalej vhlboval sa do štúdia, tým čistejší Rus a Slavian
         vylupoval sa z neho. Prvá jeho báseň, v ktorej už vidno jasné kultúrnopolitické náhľady,
         volá sa „Oda“.
    <sup>
     [
     <a class="footnote" href="#ftn.d56e1926" name="d56e1926">
      168
     </a>
     ]
    </sup>
    „Potomstva plamennym prokľaťjam,“ hovorí v nej tridsaťročný poeta, „nech je
         oddaný ten, ktorého hlas dal Slavianom do rúk meč proti Slavianom… Nech sú prekliate bitky
         a svár jednoplemenníkov, prekliaty zločin nezmyselného nepriateľstva, prešlý od pokolenia
         do pokolenia! Nech je prekliaty blud starých podaní, chýr o pomstách a utrpeniach, hrozná
         príčina nevyliečiteľných rán! Oduševnelé oko poetu už vidí nový vek čudies: ono vidí — hrdo
         nad vesmírom do modrej bane nebies vyletujú slavianski orli, širokým, smelým krídlom — ale
         mohutnú hlavu klonia pred starším, severným orlom. Ich spojenie je tvrdé, horia perúny, ich
         zákon je mocný na zemi a budúcich bajanov
    <sup>
     [
     <a class="footnote" href="#ftn.d56e1932" name="d56e1932">
      169
     </a>
     ]
    </sup>
    (básnikov) struny spievajú svornosť a pokoj.“ Druhý verš, v ktorom vyrazilo sa
         mocne široké slavianske povedomie, je „Orol“, u nás a u celého Slavianstva dobre známy.
         Zaujímavé je, že tieto prvé prejavy v Rusku išli paralelne s prejavmi na Slovensku; tam
         Chomiakov, u nás Šafárik a Kollár zahovorili jedným, temer kongruentným tónom. Chomiakov
         nevedel o skromnom vydaní Kollárových „Básní“, ba ani o ich rozmnoženej forme: „Slávy
         dcere“, ani Kollár nevedel o Chomiakovových všeslavianskych ideách. Tak na dvoch punktoch:
         u najslabšieho a najsilnejšieho; v „karpatských debrjach i lesach“
    <sup>
     [
     <a class="footnote" href="#ftn.d56e1938" name="d56e1938">
      170
     </a>
     ]
    </sup>
    a na privolžských rovinách, v duši Slováka a v duši Rusa súčasne a bez
         materiálneho styku zrodila sa, formu dostala jedna veľká, sveto-kultúrna idea. Téma, hodná,
         aby bola preskúmaná a objasnená svetlým umom slavianskeho kultúrneho historika.
   </p>
   <p>
    Roku 1836 oženil sa Chomiakov s Katarínou Michajlovnou Jazykovovou, krásnoduchou
         devuškou, ktorá čo jeho manželka bola jeho veľkým šťastím. Oni žili zimou v Moskve a letom
         v Lipiciach a Boučarove. Riedko býval v Petrohrade, precestoval Krym a Kaukaz, roku 1847 so
         ženou a s dvoma staršími deťmi cestoval za hranicu po Nemecku, Anglii, Francúzsku a
         navštívil i Prahu.
   </p>
   <p>
    V Prahe, vtedajšom centre budiaceho sa západného Slavianstva, Chomiakov oboznámil sa s
         Hankom, ktorému do albumu napísal nasledujúce významné riadky: „Keď modlil som sa k Bohu za
         Rosiu a hovoril:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ne daj jej rabskogo smirenija,
Ne daj jej gordosti slepoj,
I duch mertviaščij, duch somnenija
       <sup>
        [
        <a class="footnote" href="#ftn.d56e1954" name="d56e1954">
         171
        </a>
        ]
       </sup>
       V nej duchom žizni
       <sup>
        [
        <a class="footnote" href="#ftn.d56e1958" name="d56e1958">
         172
        </a>
        ]
       </sup>
       uspokoj!
      </span>
     </p>
    </div>
    <sup>
     [
     <a class="footnote" href="#ftn.d56e1963" name="d56e1963">
      173
     </a>
     ]
    </sup>
   </p>
   <p>
   </p>
   <p>
    Táto modlitba je pre všetkých Slavianov. Jestli nebude v nás pochybovanie, bude úspech.
         Sila v nás bude, aby len nezabúdali na bratstvo.“
   </p>
   <p>
    Nasledujúceho roku dal tlačiť „List o Anglii“, v ktorom umne rozobral zvláštnosti
         anglického bytu, ale rezultát, ku ktorému prišiel, je veľmi smutný pre Angliu: on jej
         prorokuje zahynutie, jestli Anglia neprijme inú duchovnú osnovu.
   </p>
   <p>
    Navrátiv sa domov, Chomiakov neprijal službu a venoval sa písaniu. Skoro zoznal, že
         poézia nie je jeho hlavným darom. On ako umný človek poznal, že jeho verš nie je poéziou,
         ale viac reflexiou, „próza zahlušuje poetu“, povedal o svojich veršoch. Ešte napísal drámu
         „Dmitrij Samozvanec“ a presvedčil sa, že mu chýba dramatická žilka.
   </p>
   <p>
    Skoro prišla borba: protivníci chomiakovovského smeru boli práve tí silní: Gercen,
         Granovskij, Belinskij. S ním boli Ševiriov a Pogodin. Chomiakovovo učenie našlo si sprvu
         len málo učeníkov, no on spriatelil sa s Aksakovovcami, Samarinom, Popovom. Vtedy zjavil sa
         v Moskve Gogoľ, s ktorým Chomiakov skoro oboznámil sa. Blízko zišiel sa so starým Serg. T.
         Aksakovom (autorom „Rodinnej kroniky“) a jeho mladším synom, Ivanom Sergejevičom (red.
         „Rusi“). Do jeho krúžku patrili ešte bratia Jelaginovci, Čižov a kňaz Čerkaskij.
   </p>
   <p>
    I. Aksakov písal o ňom: „Stretnutie sa s Chomiakovom bolo veľkou udalosťou pre Aksakova
         (brata Ivanovho, Konstantina) i Samarina. On ich prevyšoval nielen zrelosťou, skúsenosťou
         životnou a univerzálnosťou vedomostí, ale i podivuhodným harmonickým zložením ich proti
         sebe postavených prírod. V ňom poeta nevadil filozofovi a filozof nekazil poetu. Syntéza
         viery a analýza vedy boli spojené, neberúc si vzájomné právo. On nielen nebál sa, ale i
         priznával povinnosť smelého rozumu boriť sa so smelou vierou, spúšťať sa v najhlbšie hlbiny
         skepsy a vynášať odtiaľ svoju vieru v jej celistvennosti. On opovrhoval vieru nesmelú,
         spočívajúcu na nečinnosti myšlienkovej, bojacu sa vedeckej analýzy. Len žiadal, aby táto
         analýza bola dovedená do konca.“
   </p>
   <p>
    Chomiakov zblížil sa taktiež s Dmitrijom A. Valujevom, spojujúcim blýskavý talent s
         pilnosťou. Valujevova kniha „Sborník historických a štatistických dát o Rusku a národoch
         jednoverných a jednoplemenných“ bola prvým väčším dielom nového národného smeru. Valujev
         priviedol Chomiakova k tomu, aby písal prózou. Ba raz ho zavrel kľúčom, aby to, čo hovorí,
         v besedách napísal. Tak povstali Chomiakovove „Zápisky“ o všeobecnej histórii, ktoré on
         viedol až do svojej smrti.
   </p>
   <p>
    Táto obšírna práca, obsahujúca vlastne podrobnú schému všesvetovej histórie, má v sebe
         množstvo nových, smelých myšlienok. V tomto zmysle sú „Zápisky“ bohatým prameňom pre
         historikov, ktorí obdivujú neobyčajnú silu jeho historického predvidenia. Gilferding hovorí
         o jeho práci: „Všetky knihy o všeobecnej histórii sú mu nedostatočnými, lebo ony rozoberajú
         históriu zo stránky vnešnej a pritom veľmi jednostranne. Jednostrannosť je v tom, že
         história trebárs nazýva sa všesvetovou, hovorí temer výlučne o národoch európskych,
         velikých, tisícročný historický život druhých plemien zemegule odtíska sa do úzadia a nemá
         žiadneho organického zväzku so sudbami európskych národov. Po druhé, medzi národmi Európy
         vyvodia sa na scénu len národy klasickej drievnosti a západného sveta, veliké plemeno
         slavianske ostáva v tieni a rola jeho tiež nezväzuje sa s chodom svetového žitia.
         Mechanický charakter majú knihy o všesvetovej histórii preto, že ony primálo cenia a
         pochopujú tú osnovu, ktorá hlavne určuje stroj ľudskej spoločnosti a jej vnútorné snahy —
         to jest náboženstvo. Chomiakov tedy žiada, aby všesvetová história bola napísaná tak, žeby
         po prvé život všetkých plemien zemegule bol jasný, po druhé, aby slavianskemu plemenu dané
         bolo náležité miesto, a po tretie, aby vidno bolo v práci účinok tých síl, ktorými
         podmienený je chod historického vývinu rôznych národov, a menovite účinok hlavnej sily:
         náboženstva.“
   </p>
   <p>
    Chomiakova a jeho stranníkov nazvali posmešne „slavianofilmi“. Slovo je staršie, tak
         menovali Šiškova
    <sup>
     [
     <a class="footnote" href="#ftn.d56e1995" name="d56e1995">
      174
     </a>
     ]
    </sup>
    preto, že bránil jazyk cirkevno-sloviensky v ruskej slovesnosti. Chomiakov
         prevrátil posmešné názvisko v čestné nasledujúcimi riadkami v „Moskovskom sborníku“:
         „Niektorí ľudia nazvali nás posmešne slavianofilmi, čo toľko znamená po rusky, ako
         ,slavianoľubcami‘. Ja z mojej strany ochotne prijímam tento názov a priznávam sa: ,Áno, ja
         milujem Slavianov.‘ Nemilujem ich preto, že čo mladík bol som prijatý za hranicu v zemiach
         neslavianskych chladno, ako každý cestovateľ, ale v zemiach slavianskych vítali ma ako
         milého pokrvného, ktorý prišiel navštíviť svoju rodinu; ani nie preto, že počas vojny, idúc
         po zemiach, kam ešte neprišlo nikdy ruské vojsko, bol som prijatý Bulharmi ako posol lepšej
         budúcnosti, ako priateľ a brat; ani nie preto, že žijúc po dedinách našiel som rodinný byt
         svojej rodnej zeme; ani nie preto, že medzi Slavianmi sú pravoslávne národy, následkom toho
         zviazané s nami najvyššími duchovnými osnovami. Ačkoľvek bolo by to dosť rozumných príčin
         milovať Slavianov, ale ja ich milujem preto, že
    <span class="emphasis">
     <em>
      niet ruského človeka, ktorý by
            ich neľúbil
     </em>
    </span>
    , niet takého, ktorý by neuznával svoje bratstvo so Slavianom a
         menovite s pravoslávnym. Kto neverí, nech opýta sa ruských vojakov, ktorí boli v tureckej
         vojne, alebo trebárs nech pýta sa v moskovskom bazári, kde Francúz, Nemec, Ital prijímajú
         sa ako cudzinci, ale Srb, Dalmatínec a Bulhar ako bratia. Preto posmech nad našou láskou k
         Slavianom prijímam tak ochotne, ako posmech nad tým, že som — Rus. Také posmechy dokazujú
         len jedno: chudobu myšlienky a tesnotu náhľadu u ľudí, strativších všetku prirodzenú alebo
         rozumnú sympatiu v šviháckej mŕtvote salónov a v jednostrannej literatúre súčasného
         Západu.“
   </p>
   <p>
    To udrelo do živého. Z posmešného slova stalo sa čestné a najvyšší duchovia ruskí
         (Dostojevskij, Lamanskij etc.) hrdo priznali sa za slavianofilov.
   </p>
   <p>
    Tak počalo sa slavianofilstvo. A ťažké položenie bolo týchto málo mužov voči obecenstvu
         i vláde. Ani obecenstvo, ani vláda neznala pravých zámyslov týchto ľudí, vysvetľovala si
         všetko krivo — a počalo sa prenasledovanie. Západníci mali za sebou vládu, univerzity —
         slavianofili boli hatení cenzúrou. Ešte i gróf Stroganov, ktorý tak mnoho urobil pre
         moskovskú univerzitu, považoval ich za nebezpečných ľudí. Šéf žandarmerie, gróf Zakrevskij,
         prenasledoval nielen literatúru, ale i osoby pre šaty, pre brady. Bradu považovala polícia
         za znak neposlušnosti. Ešte i duchovenstvo, na čele s metropolitom moskovským Filaretom,
         nechcelo pochopiť pravý zmysel slavianofilského učenia a považovali ich temer za
         rozkolníkov.
   </p>
   <p>
    Chomiakov ohraničil borbu slavianofilov proti ohromnej mase západníkov čisto duchovnými
         zbraňami. „Naša borba nie je borbou krvi a mäsa,“ písal Aksakovovi. Dávid poľným kremeňom
         zabil Goliáša. „Hranica mučeníka je triumf viery, križiacke ťaženie — je viery mohyla.“ Pre
         Chomiakova viera Kristova nebola doktrínou, nejakou ústavou: pre neho bola ona životom,
         cele prenikajúcim jeho celú bytnosť.
   </p>
   <p>
    Bol kresťanom v plnom zmysle slova. Plamenno milujúc Rusko i Slavianstvo, nikdy
         nezabudol, že mimo cirkvi ani Rusko,
    <sup>
     [
     <a class="footnote" href="#ftn.d56e2012" name="d56e2012">
      175
     </a>
     ]
    </sup>
    ani Slavianstvo nemôže dostihnúť plnosti svojho vývinu. Nábožnosť jeho bola
         úprimná a záduševná, bez najmenšieho zelótskeho
    <sup>
     [
     <a class="footnote" href="#ftn.d56e2018" name="d56e2018">
      176
     </a>
     ]
    </sup>
    ukazovania sa. Vôbec prostota bola črtou jeho charakteru, druhá črta bola, že
         pri serióznosti a hĺbke jeho učenosti bol veselý, zdravo a jasno veselý, a vedel zabaviť sa
         s naivitou mladého, ružovo na svet hľadiaceho šuhaja. Ostatne, poznamenávam, táto „zdravá“
         veselosť je temer spoločným znakom opravdu veľkých mysliteľov a ľudí srdca a krásnej duše.
         U niektorých prechádza až do rozpustilosti, pravda, vnešnej a nie telesno-nemravnej.
   </p>
   <p>
    Jednota myšlienky a dejstvia,
    <sup>
     [
     <a class="footnote" href="#ftn.d56e2026" name="d56e2026">
      177
     </a>
     ]
    </sup>
    horúca úprimnosť, odpor ku všetkému nízkemu, plné zdravie ducha i tela, láska k
         životu a jeho radostiam — taký bol charakter Chomiakova. Mnohí nevedia pochopiť, ako môže
         človek bez úradu a učeného povolania byť učeným a verejným činiteľom. Chomiakov bol učenec
         bez učeného povolania, spisovateľ, ktorého diela zriedkavo išli pod tlač, bol spoločenským,
         verejným činiteľom bez úradu a v ten samý čas i hospodár, výtečný biliardový hráč,
         pasionátny poľovník, veselý človek, na dedine pomeščik, v meste mešťan — ako to pochopiť?
   </p>
   <p>
    Nepochopujúc takú harmóniu duchovných i telesných síl, chceli vidieť v Chomiakovovi
         učenca a čudovali sa, ako môže toľko po poľovačkách behať, chceli vidieť pána, a divili sa
         jeho láske k ľudu.
   </p>
   <p>
    Chomiakovove známosti boli široké, pamäť ohromná. Nehovoriac o vedách, spojených s jeho
         teologickými a historickými prácami, jeho zaujímalo všetko na svete: umenie, technika,
         medecína, on i tu samostatne pracoval. Raz vynachádza prostriedok proti cholere, tu posiela
         do ministerstva nový obrazec pušky a do Londýna na výstavu ním zdokonalený parný stroj, na
         ktorý dostal v Anglicku patent. Neuspejúc zdokonaliť sa v maľbe sám, znal i teóriu, i
         techniku maliarstva a stal sa osnovateľom „učilišťa maľby a sochárstva“ v Moskve. Rozumel
         architektúre. S. T. Aksakov (autor kroniky) povedal o ňom: „Z Chomiakova možno vykrojiť
         desať ľudí a každý bude lepší než on sám.“ Teraz čudujeme sa, ako mohol toľko urobiť a
         predsa ešte sluť i lenivým?
   </p>
   <p>
    V Moskve založil Chomiakov svoj dom a svoje šťastie, keď vzal si svoju Katerinu
         Michajlovnu za ženu, v Moskve nemilosrdná smrť urobila koniec jeho rodinnej blaženosti. Dňa
         26. januára 1852 zomrela mu na týfus jeho manželka. Za niekoľko dní, prežitých u jej
         postele a rakvy, Chomiakov zostarel a premenil sa na nepoznanie — no mužne znášal svoj bôľ.
         „Detstvo a mladosť razom ušli,“ písal A. N. Popovovi, „zostala len práca… ostatné tanie
         predomnou ako vo sne.“ Chomiakov do svojej smrti neprestal myslieť na nebohú. Pred deťmi
         neukazoval smútok, aby v nich nezobudil smutné nastrojenie ducha, ale osamote často smútil
         a plakal. Oslobodil sa od žravého bôľu až po roku. Návrat k žitiu takto opisuje v básni:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       O, Car i Bog moj! Slovo sily
Vo vremja ono Ty skazal,
I sokrušen byl plen mogily,
I Lazar ožil i vosstal.

Moľu, da slovo sily grianet,
Da skažeš: vstaň! duše mojej,
I miortvaja iz groba vstanet,
I vyjdet v svet Tvojich lučej.

I oživiot, i veličavyj
Jejo chvaly razdatsia glas —
Tebe, sijaniju Otčej slavy,
Tebe, umeršemu za nas!
      </span>
     </p>
    </div>
    <sup>
     [
     <a class="footnote" href="#ftn.d56e2046" name="d56e2046">
      178
     </a>
     ]
    </sup>
   </p>
   <p>
   </p>
   <p>
    Skoro potom zastihol ho druhý úder — Gogoľ umrel,
    <sup>
     [
     <a class="footnote" href="#ftn.d56e2063" name="d56e2063">
      179
     </a>
     ]
    </sup>
    Chomiakov takto píše Popovovi o tomto preňho veľkom nešťastí: „Na panychíde
         ženy mojej riekol mi Gogoľ: ,Pre mňa je všetko skončené.‘ Od tej doby bol rozčúlený. Počal
         sa mučiť hladom — nepochopovali jeho nemoc. V sobotu bol ešte u mňa a láskal svojho
         krstného, môjho synka — o týždeň bol mŕtvy. V noci pred smrťou spálil všetko, čo napísal.
         Nič neostalo, ani kúsok papiera.“
   </p>
   <p>
    No oduševnenie viery, veda rozumu, skúsenosť života i oheň utrpenia spojili sa a podňali
         ducha jeho na tú výšinu, na ktorej už nič nezatieňovalo široký obzor mysle. V posledných
         ôsmich rokoch svojho života Chomiakov napísal viac než dosiaľ. Už menej pracoval na svojom
         systematickom trude: cítiac, že už nedlho bude žiť, ponáhľal sa vysloviť sa o všetkých
         otázkach, ktoré ho zaujímali, ponáhľal sa vypracovať všetky myšlienky, všetky strany
         života, celú vedu. Všetko, čo tak dlho tvorilo sa v jeho hlave, rýchlo ukladalo sa na
         papier. Okrem množstva rôznych článkov, krásnych veršov, ktorými odpovedal na pohyby
         verejného života, on napísal všetky svoje teologické spisy, okrem svojho katechizmu „Cirkev
         je jedna“. Prvý jeho teologický článok bol napísaný po francúzsky.
   </p>
   <p>
    Medzitým vo svete išli vážne udalosti. Rusko prežívalo ťažké časy. Revolucionárny pohyb,
         zachvátivší roku 1848 západnú Európu, nastrašil ruských vládnych ľudí, a slavianofili, ako
         podozriví, prví pocítili stiesnenie. Chomiakov nestratil nádeju, že ich pravdivé myšlienky
         zvíťazia.
   </p>
   <p>
    Prišli časy sevastopolské.
    <sup>
     [
     <a class="footnote" href="#ftn.d56e2075" name="d56e2075">
      180
     </a>
     ]
    </sup>
    Po roku zomrel cár Nikolaj. Chomiakov písal: „Smrť dokázala mravnú pravdivosť
         človeka, ktorý zdal sa tak veľmi vinným. Ostatne ja som vždy dával mu za pravdu a obviňoval
         som systém a nás všetkých.“ Vtedy bolo ešte slabé povedomie tých úloh, ktoré čakali na
         Rusko. Chomiakov volá: „Vstávaj, moja rodná zem, za bratov! Boh ťa volá cez vlny hnevného
         Dunaja ta, kde ohýbajúc zem, šumia vlny egejských vôd… Pokajaj sa za hriechy svoje a potom
         hoď sa do krvavej seče! Bor sa za bratov silnou borbou, drž zástavu božiu silnou dlaňou —
         bi mečom, to boží meč!“ No taká báseň nemohla byť tlačená ešte vtedy.
   </p>
   <p>
    Pod novým cárom i slavianofili mohli si slobodnejšie vydýchnuť. Košelev dostal dovolenie
         vydávať žurnál „Russkaja beseda“. Predmluvu napísal Chomiakov. V ňom vyslovil svoj pevný
         náhľad o Rusku a bol spolupracovníkom žurnálu až do smrti.
   </p>
   <p>
    Konečne nastúpil čas riešenia otázky, o ktorej dávno dumal, otázky oslobodenia
         sedliactva. Ťažké jarmo urbárskeho práva, ktoré ešte viac kazilo zemanov než sedliakov,
         neprestajne bolo Chomiakovovi na srdci. Ešte roku 1842 napísal článok „O sedliackych
         podmienkach“ a so svojimi poddanými uzavrel istý druh slobodného kontraktu. Chomiakov
         rojčil za oslobodenie sedliactva na základoch „obščiny“ (komúny) ako zodpovedajúcej formy.
         Žiaľbohu, jeho nepozvali do zákonodarných komisií a porobili mnoho chýb. On potešil sa
         takto:
    <span class="emphasis">
     <em>
      „My sme ľudia napredovania (slavianofili) a pre tých platí pravidlo, že
            nemôžu byť dvíhateľmi svojej epochy; oni dvíhajú nasledujúcu preto, že súčasní ľudia
            ešte nie sú hotoví a pripravení. Len zriedkavý je šťastlivec, ktorý v starobe vidí
            počiatky uskutočnenia svojej vlastnej myšlienky.“
     </em>
    </span>
   </p>
   <p>
    Ku koncu života zastihla Chomiakova veľká neresť, druh jeho Ivan Vasilievič Kirejevskij
         zomrel roku 1856. On hlboko pocítil stratu tohoto rovno silného spolupracovníka. Rok nato
         zomrela mu mať. „V dome a živote,“ píše A. P. Tolstému, „ustanovuje sa mŕtvota a temnota;
         ostatne je to dobre, aby človek ľahšie očakával, kedy príde naňho rad.“
   </p>
   <p>
    Roku 1860 šiel so svojím najstarším synom na svoje Kazanské imanie, do dediny
         Ivanovskoje, v okolí ktorého bola cholera. Dňa 21. septembra Chomiakov ochorel na choleru.
         Leonid Muromcov prišiel chorého navštíviť. „Čo je s vami, Alexej Stepanovič?“ opýtal sa.
         „Nič zvláštneho: prišlo umierať. Veľmi je mi zle. Divná vec, koľko ľudí vyliečil som a seba
         nemôžem.“ Lekára nedal zavolať a liečil sa homeopaticky. Bolo mu lepšie, no 23. septembra
         cholera chytila ho už smrteľne. Keď ho Muromcov tešil: „Vám je lepšie, vaše oči zjasnili
         sa.“ Chomiakov odvetil: „A zajtra, aké budú jasné!“ To boli jeho posledné slová: Večer o
         siedmej ho už nebolo. Pohreb jeho bol smutný: nechceli ho znať za života, aspoň
         nefarizejčili, keď ho už nebolo.
   </p>
   <p>
    Zomrel človek, čo za tridsať rokov budil ruské národné svedomie, človek, objasnivší
         Rusku vieru, povolanie, starinu. Zomrel ten, čo položil osnovu mnohému dobrému, ktoré už
         stalo sa skutkom a stane sa ešte. No semeno jeho ešte neuspelo vzísť. Odvtedy beží už
         štvrté desaťletie. Chomiakov leží v Moskve v Danilovskom monastyre u boku ženy. Nápis jeho
         pomníka je: „Ašče bezzakonija nazriši Gospodi, Gospodi kto postoit?“
    <sup>
     [
     <a class="footnote" href="#ftn.d56e2095" name="d56e2095">
      181
     </a>
     ]
    </sup>
    Potom pridali ešte nápis: „Blaženni alčuščije a žažduščije pravdy“ (Blažení,
         hladní a smädní za pravdu). Okolo jeho mohyly ležia Valujev, Jazykov, Gogoľ, Samarin,
         Košelev, kňaz Čerkaskij. Sú to pamätníky ľudí, ktorými obrodila sa Rus. Ešte spomenúť treba
         Aksakovovcov, otca i syna, a neďaleko posledný Aksakov — Ivan Sergejevič.
   </p>
   <p>
    Títo ľudia robili dobro, netratiac bodrosti, keď okolo nich bola ľadová chladná
         spoločnosť. Oni neočakávali slovo vďaky od tých, ktorým niesli svetlo pravdy, vediac, že im
         nepríde videť plodov svojej práce. Oni padli na bojišti duchovnej borby dľa slov
         Chomiakova, „aby hotovili sa národy počuť hlas proroka“.
   </p>
   <p>
    *
   </p>
   <p>
    A teraz podáme niektoré myšlienky Chomiakova, majúce i pre nás aktuálnosť, ktorá veru
         nestratí sa ani behom století. Medziiným hovorí o národnosti (výťah dľa Ľaskovského): Každý
         národ predstavuje takú živú osobu ako každý človek, i vnútorný jeho život je nič iné, ako
         rozvitie nejakého mravného alebo umstvenného načala
    <sup>
     [
     <a class="footnote" href="#ftn.d56e2107" name="d56e2107">
      182
     </a>
     ]
    </sup>
    (základného princípu), ktoré uskutočňuje sa spoločnosťou, určuje osudy štátov,
         vyvyšujúc a upevňujúc štáty jestvujúcou v nich pravdou, a ubíjajúc ich, jestvujúcou v nich
         lžou. Tento princíp javí sa nám v národnej viere.
   </p>
   <p>
    Miera osvety, charakter osvety a jeho pramene určujú sa mierou, charakterom a prameňom
         viery. Národný charakter odráža sa v umení a vede.
   </p>
   <p>
    Dosiaľ každý umelecký zjav vo svete nosí zjavný odtisk toho národa, v ktorom povstal;
         každý je preplnený tým životom, ktorý im dal načalo i obsah. Egypt i India, Helada i Rím,
         Itália, Španielsko, Holandsko, každé z nich dali umeniu svoj osobitný charakter.
   </p>
   <p>
    Nie zo samého umu vychodí umenie. Ono nie je dielo osamotnenej osobnosti a jej
         egoistického rozsudku. Umelec netvorí vlastnou silou:
    <span class="emphasis">
     <em>
      duchovná sila národa tvorí
            v umelcovi. Preto každé umenie musí byť národným a nemôže byť nenárodným
     </em>
    </span>
    . Ono
         je kvet ducha živého, vchádzajúceho v povedomie, alebo ono je obraz samozoznávajúceho sa
         života.
   </p>
   <p>
    Slaviani, korenní starožilci
    <sup>
     [
     <a class="footnote" href="#ftn.d56e2124" name="d56e2124">
      183
     </a>
     ]
    </sup>
    celej Európy, stavitelia miest i oráči, vytesnení boli Keltami i Germáncami.
         Celá západná polovica Európy bola stratená pre nich.
   </p>
   <p>
    V jedných miestnostiach Slaviani pod náporom inoplemenných elementov utratili svoj
         jazyk, v druhých zachovali ho na stupni plemena poddaného alebo uhneteného. A, ajhľa, v
         nedávny čas počala sa renesancia Slavianstva.
   </p>
   <p>
    Slavianska renesancia počala sa vedou, archeológiou. Ona zjavila sa silou živou a
         plodnou, prebudila mnoho srdečných sympatií, ktoré dotiaľ neboli poznané a hluchli v nemom
         zabudnutí; obnovila mnoho prameňov, zanesených a zasypaných cudzími nánosmi. Čech i Slovák,
         Chorvát i Srb pocítili sa rodnými bratmi, Slavianmi; s radostným podivením videli, že čím
         ďalej vhlbujú sa v drievnosť, tým viac blížia sa druh k druhovi i v charaktere
         starožitností, i v jazyku, i v obyčajoch. Akási pamiatka spoločenského života posilnila a
         obživila mnoho pretrpevšie pokolenia; akási teplota spoločného hniezda zohriala srdcia,
         ochladnuté v rozdelenom byte.
    <span class="emphasis">
     <em>
      Širšie a šľachetnejšie myšlienky rodili
            sa
     </em>
    </span>
    , tvrdšia bola vôľa, radostnejšia budúcnosť. No najvážnejšia zo všetkého
         bola tá pravda, dobytá z archeologických výskumov, pravda, nie všetkými priznaná, a ešte
         teraz negovaná, že viera pravoslávna bola prvou vychovateľkou mladých plemien Slavianstva,
         a že odstúpenie od nej dalo prvý a krutý úder ich národnej samobytnosti. Plné a živé
         uznanie tejto pravdy bude velikým krokom napred. Ono príde. Bohaté plody veda už dobyla pre
         súčasných Slavianov, no v budúcnosti možno očakávať žatvu ešte bohatšiu.
   </p>
   <p>
    Dlho trpiaci, no definitívne už zachránený v osudnej borbe, viac alebo menej skazený
         cudzou prímesou, no nikde nepošpinený v osnovných, dedičných princípoch zločinmi,
         slaviansky svet chová v sebe jestli nie zárodok, tedy ešte možnosť obnovenia.
   </p>
   <p>
    Jeden zo slavianskych národov zložil sa vo veľký štátny celok. V ňom, trebárs ešte
         ďaleko od úplného uskutočnenia, počali klíčiť klíčky celého slavianskeho plemena. Preto
         ruské dielo je slavianske dielo, vzrast Ruska — vzrast Slavianstva, víťazstvo Ruska —
         víťazstvo slavianskej idey na svete. Praveké elementy Slavianstva sú v ruskom národe:
         čistota rodinného princípu, sila občianskeho zväzku, prostota zemedelského bytu, drievnosť
         stavania miest, podnikavosť obchodná, tieto príznaky Slavianstva jasno sú vidné pri
         počiatku ruskej histórie. No nadovšetko vystupuje jedna jej zvláštnosť.
   </p>
   <p>
    Druhé krajiny novšej Európy vo svojej celosti utvorené sú materiálnou silou výboja a
         výbojných plemien, prijavších neskôr kresťanskú vieru.
    <span class="emphasis">
     <em>
      Naša stará Rus utvorená je
            samým kresťanstvom.
     </em>
    </span>
    Tak hovorí Nestor, tak Hilarion, ktorí prorocky
         predvideli určenie Ruska.
   </p>
   <p>
    No, definujúc význam kresťanskej viery v jej účinku na ruskú krajinu, treba ešte jasno
         pochopiť pomer ruského ľudu k viere kresťanskej. Slaviani skoro odhodili sa od starého
         svojho pohanstva, okrem Pomoranov, kde národná nenávisť proti Nemcom porodila v nenávisť
         náboženskú. Inde tak zdá sa, že nie evanjelium hľadalo Slavianov, ale Slaviani hľadali
         evanjelium. Taký pohyb umov badať u letopiscov nielen v Rusku, ale i na Morave, Česku, v
         Bulharsku, i v Kozárii, i Poľsku. Ale pohyb tento ukazujúci analýzu starej pohanskej viery
         bol vlastnosťou pomerne vzdelanejšej časti národa, väčšina tápala vo tmách a poverách. Veď
         i vo svete grécko-rímskom dediny dlhšie boli pohanské než mestá. Od toho i slovo: pagani =
         sedliaci, neskôr toľko, čo pohani. Rozumno prechádzali na kresťanstvo Oľga, Vladimír a ich
         družiny, ľud viac z poslušnosti. Vcelku kresťanstvo prišlo bez násilných prostriedkov do
         ľudu. Pravda, že ľud prijal viac obrad, než duchovnú vieru a rozumné vyznavačstvo cirkvi,
         čo dá sa vysvetliť nedostatkom učiteľov a kazateľov. Obrátenie bolo viac obradné než
         rozumové, no duch kresťanstva prenikol sedliacky svet, ako nádobu už prihotovenú k jeho
         prijatiu, a rozvinul na vysoký stupeň princíp spoločenský a tie ctnosti, ktoré z neho
         vytekajú.
   </p>
   <p>
    Rusko nenie ostrov uprostred ochraňujúceho mora, ale zem zo všetkých strán otvorená a
         nechránená následkom slabých hraníc, okrúžená národmi, nemajúcimi vnútorného mieru, a preto
         hotovými siahať na mier druhého. Preto sily ruských ľudí museli byť napriahnuté na
         utvorenie silného štátu, ktorý by chránil národ pred záchvatmi.
   </p>
   <p>
    V tomto ohľade počiatok bol urobený cirkvou. Cirkev utvorila jednotu ruskej zeme,
         narušenú straníckymi borbami. Ona dala prevahu Rusi moskovskej nad Litvou. Údely padli.
         Akékoľvek boli prostriedky moskovských vladárov, cieľ, za ktorým išli, bol zákonný, lebo
         viedol k oslobodeniu od Tatárov a od náporu Litvy. Moskva vystúpila na historické pole. Pod
         svoju zástavu vtiahla pomaly celú Velikú Rus; už ruský národ nemohol byť zničený
         cudzincami. Slovo moskovské stalo sa spoločným ruským slovom. To nebola náhoda. Moskva bola
         uznaná mestom zemského sobora (snemu). Keď Moskva padla do rúk vraha, nik nepomyslel na
         voľbu cára, nebolo centra pre voľbu, pre sobor. Len na popolišti oslobodenej Moskvy
         vyvolili cára. Tak Moskva stala sa centrom, ktoré mohlo podržať plody víťazstva na
         Kulikovom poli. Duchovenstvo rozširovalo túto ideu a zobúdzalo cit národnej jednoty. Takým
         činom cirkev a národ spoločne utvorili cársku moc. Takým činom bol vyvolený čili ustanovený
         za cára mladý Michail Romanov.
   </p>
   <p>
    Potom Chomiakov podrobne rozberá čudný proces, ktorým odtrhla sa ruská inteligencia od
         ľudu, hlavne násilnými novotami Petra I. Odtrhnutie bolo veliké a dochádzalo až do
         nenávisti k ľudu a do presvedčenia, že ľud je odsúdený k večnému polozverskému rabstvu.
         Reformy pretrhli niť ruskej histórie, takže z vyššej vrstvy vymizla rozpomienka historická,
         vymizla obyčaj a národný cit. Máloktorá rodina vedela niečo o svojom pradedovi. Toto
         zablúdenie nemohlo trvať naveky. No treba bolo mravnej premeny, vnútornej reformy. Treba
         bola renesancia životných princípov. Šťastie, že ruky novotárov boli prislabé, aby slepota
         bola mohla zahubiť korene ruského národného života. Ľudia navracajú sa k samým sebe. Veda
         oslobodzuje sa od školských okov. Osveta neznamená masu všakových vedomostí, ona je
         spoločným majetkom a silou celého národa, celej spoločnosti. Už i literatúra,
         chtiac-nechtiac, chytila sa života v Deržavinovi, Jazykovovi, Krylovovi, v Žukovskom i
         Puškinovi a Lermontovovi. A konečne prišiel Gogoľ, úplne samostatný. On prináleží budúcej
         epoche, ale nie minulej.
   </p>
   <p>
    To samé zaduševné, národné, povedzme novoľudové žiada Chomiakov od umenia, a vidí prvý
         záblesk ruskoslavianskeho maliarstva v Ivanovovi, v jeho veľkom obraze: „Kristus zjavil sa
         národu na brehu Jordána“.
   </p>
   <p>
    Ľaskovskij podal nám veľmi záslužný trud v Chomiakovovi, čo, myslíme, i z týchto
         vytrhnutých poznámok vidno. My odkazujeme tých, čo chcú hlbšie poňať duchovný proces, z
         nehož vyšlo tak mnoho spásonosného, na samú knihu.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e1795" name="ftn.d56e1795">
        154
       </a>
       ]
      </sup>
      „Národnie noviny“ 1897, č. 41, 42, 44 — 46, 50, 52, 54.
     </p>
     <p>
      Pôvodný titul článku: Alexej Stepanovič Chomiakov.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1826" name="ftn.d56e1826">
        155
       </a>
       ]
      </sup>
      <span class="emphasis">
       <em>
        „Parens deorum cultor est infrequens“
       </em>
      </span>
      — (lat. „Rodička bohov
               je ich zriedkavou ctiteľkou.“)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1834" name="ftn.d56e1834">
        156
       </a>
       ]
      </sup>
      <span class="emphasis">
       <em>
        kyrasírsky pluk
       </em>
      </span>
      — (z fr. la cuirasse, pancier) tu vo význame
               obrnený jazdecký pluk
     </p>
    </div>
    <div class="footnote">
     <p>
      <sup>
       [
       <a class="para" href="#d56e1840" name="ftn.d56e1840">
        157
       </a>
       ]
      </sup>
      <span class="emphasis">
       <em>
        Kirejevskij
       </em>
      </span>
      — Kirejevskij, P. V. (1808 — 1865), zberateľ
               ruských ľudových piesní
     </p>
    </div>
    <div class="footnote">
     <p>
      <sup>
       [
       <a class="para" href="#d56e1848" name="ftn.d56e1848">
        158
       </a>
       ]
      </sup>
      <span class="emphasis">
       <em>
        Rylejev
       </em>
      </span>
      — Rylejev, K. F. (1795 — 1826), básnik, vydavateľ
               „Polárnej hviezdy“, hlava Severného spolku dekabristov
     </p>
    </div>
    <div class="footnote">
     <p>
      <sup>
       [
       <a class="para" href="#d56e1854" name="ftn.d56e1854">
        159
       </a>
       ]
      </sup>
      <span class="emphasis">
       <em>
        Odojevskij
       </em>
      </span>
      — Odojevskij, V. F. (1803 — 1869), ruské knieža,
               spisovateľ a publicista
     </p>
    </div>
    <div class="footnote">
     <p>
      <sup>
       [
       <a class="para" href="#d56e1860" name="ftn.d56e1860">
        160
       </a>
       ]
      </sup>
      <span class="emphasis">
       <em>
        prvé samostatné dielo jeho, je báseň „Želanije pokoja“
       </em>
      </span>
      —
               nepresný údaj. Ešte pred touto básňou písal Chomiakov verše. Prvé jeho samostatné
               básne sú z rokov 1821 a 1822.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1872" name="ftn.d56e1872">
        161
       </a>
       ]
      </sup>
      <span class="emphasis">
       <em>
        tragika Talmu
       </em>
      </span>
      — Talma, F. J. (1763 — 1826), významný
               francúzsky herec
     </p>
    </div>
    <div class="footnote">
     <p>
      <sup>
       [
       <a class="para" href="#d56e1880" name="ftn.d56e1880">
        162
       </a>
       ]
      </sup>
      <span class="emphasis">
       <em>
        Venevitinov
       </em>
      </span>
      — Venevitinov, D. V. (1805 — 1827), ruský
               básnik
     </p>
    </div>
    <div class="footnote">
     <p>
      <sup>
       [
       <a class="para" href="#d56e1891" name="ftn.d56e1891">
        163
       </a>
       ]
      </sup>
      <span class="emphasis">
       <em>
        reduta
       </em>
      </span>
      — (fr.) malá pevnosť
     </p>
    </div>
    <div class="footnote">
     <p>
      <sup>
       [
       <a class="para" href="#d56e1897" name="ftn.d56e1897">
        164
       </a>
       ]
      </sup>
      <span class="emphasis">
       <em>
        „Son“
       </em>
      </span>
      — (rus.) „Sen“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1903" name="ftn.d56e1903">
        165
       </a>
       ]
      </sup>
      <span class="emphasis">
       <em>
        „Proščanije s Adrianopolom“
       </em>
      </span>
      — (rus.) „Rozlúčka s
               Adrianopolom“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1909" name="ftn.d56e1909">
        166
       </a>
       ]
      </sup>
      <span class="emphasis">
       <em>
        „Klinok“
       </em>
      </span>
      — (rus.) „Čepeľ“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1917" name="ftn.d56e1917">
        167
       </a>
       ]
      </sup>
      <span class="emphasis">
       <em>
        dekabristami
       </em>
      </span>
      — dekabristi predstavovali hnutie pokrokovej,
               kapitalizujúcej sa šľachty za odstránenie nevoľníctva zvrhnutím samoderžavia; hnutie
               vyvrcholilo povstaním v decembri r. 1825, ktoré bolo kruto potlačené
     </p>
    </div>
    <div class="footnote">
     <p>
      <sup>
       [
       <a class="para" href="#d56e1926" name="ftn.d56e1926">
        168
       </a>
       ]
      </sup>
      <span class="emphasis">
       <em>
        „Oda“
       </em>
      </span>
      — „Óda“ z roku 1830
     </p>
    </div>
    <div class="footnote">
     <p>
      <sup>
       [
       <a class="para" href="#d56e1932" name="ftn.d56e1932">
        169
       </a>
       ]
      </sup>
      <span class="emphasis">
       <em>
        bajanov
       </em>
      </span>
      — Bajan alebo Bojan, postava staroruského básnika,
               známeho zo „Slova o pluku Igorovom“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1938" name="ftn.d56e1938">
        170
       </a>
       ]
      </sup>
      <span class="emphasis">
       <em>
        debra
       </em>
      </span>
      — hustý les v nížine, roklina
     </p>
    </div>
    <div class="footnote">
     <p>
      <sup>
       [
       <a class="para" href="#d56e1954" name="ftn.d56e1954">
        171
       </a>
       ]
      </sup>
      Somnenia — pochybovania.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1958" name="ftn.d56e1958">
        172
       </a>
       ]
      </sup>
      Žizň — život.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1963" name="ftn.d56e1963">
        173
       </a>
       ]
      </sup>
      <span class="emphasis">
       <em>
        Ne daj jej rabskogo smirenija…
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Nedaj jej rabskej pokory,
nedaj jej pýchy slepej,
a ducha smrtiaceho, ducha pochýb,
v nej duchom života upokoj!
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e1995" name="ftn.d56e1995">
        174
       </a>
       ]
      </sup>
      <span class="emphasis">
       <em>
        Šiškov
       </em>
      </span>
      — Šiškov, A. S. (1754 — 1841), ruský admirál, od roku
               1813 prezident Ruskej akadémie, konzervatívny básnik a kritik
     </p>
    </div>
    <div class="footnote">
     <p>
      <sup>
       [
       <a class="para" href="#d56e2012" name="ftn.d56e2012">
        175
       </a>
       ]
      </sup>
      <span class="emphasis">
       <em>
        mimo cirkvi ani Rusko
       </em>
      </span>
      — Vajanský na tomto mieste nesprávne
               zdôrazňuje heslo oficiálneho slavianofilstva: „Pravoslávie, samoderžavie,
               národnosť.“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2018" name="ftn.d56e2018">
        176
       </a>
       ]
      </sup>
      <span class="emphasis">
       <em>
        zelótsky
       </em>
      </span>
      — (z gr.) horlivý
     </p>
    </div>
    <div class="footnote">
     <p>
      <sup>
       [
       <a class="para" href="#d56e2026" name="ftn.d56e2026">
        177
       </a>
       ]
      </sup>
      <span class="emphasis">
       <em>
        dejstvie
       </em>
      </span>
      — pôsobenie, činnosť, účinok
     </p>
    </div>
    <div class="footnote">
     <p>
      <sup>
       [
       <a class="para" href="#d56e2046" name="ftn.d56e2046">
        178
       </a>
       ]
      </sup>
      <span class="emphasis">
       <em>
        O, Car i Bog moj! Slovo sily…
       </em>
      </span>
      — Ide o báseň „Vzkriesenie
               Lazara“ z roku 1853. (Rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Ó, Kráľ a Boh môj! Slovo sily
za onoho času si vyriekol,
a zlomené boli kráže hrobu,
A Lazar ožil a vstal z neho.

Prosím, kiež slovo sily zahrmí,
kiež riekneš: „Vstaň!“ duši mojej, —
a mŕtva z rakvy povstane
a vyjde na svetlo lúčov Tvojich.

A ožije, i veľkolepý
jej chvály hlas sa rozľahne
Tebe — jasu Otcovskej slávy,
Tebe — čo zomrel si za nás.
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e2063" name="ftn.d56e2063">
        179
       </a>
       ]
      </sup>
      <span class="emphasis">
       <em>
        Gogoľ umrel
       </em>
      </span>
      — zomrel roku 1852
     </p>
    </div>
    <div class="footnote">
     <p>
      <sup>
       [
       <a class="para" href="#d56e2075" name="ftn.d56e2075">
        180
       </a>
       ]
      </sup>
      <span class="emphasis">
       <em>
        časy sevastopolské
       </em>
      </span>
      — ide o Krymskú vojnu z rokov 1854 —
               1855
     </p>
    </div>
    <div class="footnote">
     <p>
      <sup>
       [
       <a class="para" href="#d56e2095" name="ftn.d56e2095">
        181
       </a>
       ]
      </sup>
      <span class="emphasis">
       <em>
        „Ašče bezzakonija nazriši Gospodi, Gospodi, kto postoit?“
       </em>
      </span>
      —
               (cirkevnosl.) „Ak na neprávosti budeš hľadieť, Pane, Pane, kto obstojí?“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2107" name="ftn.d56e2107">
        182
       </a>
       ]
      </sup>
      <span class="emphasis">
       <em>
        načalo
       </em>
      </span>
      — začiatok, filozofický princíp, zásada
     </p>
    </div>
    <div class="footnote">
     <p>
      <sup>
       [
       <a class="para" href="#d56e2124" name="ftn.d56e2124">
        183
       </a>
       ]
      </sup>
      <span class="emphasis">
       <em>
        starožilec
       </em>
      </span>
      — starousadlík
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2161">
       </a>
       Nikolaj Vasilievič Gogoľ
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e2168" name="d56e2168">
      184
     </a>
     ]
    </sup>
   </p>
   <p>
   </p>
   <p>
    V Rusku svätili storočnú pamiatku narodenia veľkého spisovateľa Nikolaja V. Gogoľa.
         Ruská literatúra má už svetový význam: ozvena takéhoto jej sviatku nesie sa teda takrečeno
         po celom svete; v novinách rozličných národov možno čítať po tieto dni články a výklady o
         Gogoľovi.
   </p>
   <p>
    Roku 1809 Nikolaj V. Gogoľ narodil sa 1. apríla,
    <sup>
     [
     <a class="footnote" href="#ftn.d56e2180" name="d56e2180">
      185
     </a>
     ]
    </sup>
    na juhu ruskom, v mestečku Soročinciach, na hranici Poltavského a Mirhorodského
         újezdu. Učil sa v školách nežinských. Roku 1828 zjavil sa už v Petrohrade a onedlho začali
         vychodiť jeho povesti z maloruského života. Gogoľ, zbožňovateľ Puškina, roku 1831 oboznámil
         sa s ním už osobne. O dva roky dostal katedru na petrohradskej univerzite, ale zanechal ju
         veľmi skoro. Roku 1836 vyšla jeho veselohra „Revízor“, v ktorej spisovateľova satira
         rozvila sa už ostro, nemilosrdne. Ukazoval smiešne stránky úradníctva a bičoval jeho
         hriechy, polícia teda nechcela dopustiť „Revízora“ na javište. Ale zamiešal sa do veci sám
         cár Nikolaj, rozhodol v prospech Gogoľa a i sám išiel na prvé predstavenie; v divadle cár
         smial sa neutajiteľným smiechom, so slzami v očiach, a po predstavení povedal: „Dostali sme
         všetci, a ja najviacej!“ Sláva Gogoľova rástla hlavne do roku 1842; vtedy vyšli „Mŕtve
         duše“, hlavné jeho dielo. Posledné roky svojho života, mučiac sa pre svoje spisovateľské
         povolanie, ktoré veľmi vážne bral, mnoho cestoval. Dlho býval najmä v Ríme. Roku 1848 z
         Itálie morom odišiel do Palestíny. Do Moskvy vrátil sa r. 1849 a umrel už v marci
    <sup>
     [
     <a class="footnote" href="#ftn.d56e2186" name="d56e2186">
      186
     </a>
     ]
    </sup>
    1852.
   </p>
   <p>
    Literatúra ruská začala rásť vlastne tiež od Petra Veľkého. O nej dobre bolo napísané po
         chorvátsky, že ako nieto XIX. stoletia bez XVIII., tak nebolo by skvelých mien ruskej
         literatúry XIX. stoletia bez ich ctihodných predchodcov v století XVIII. A Gogoľ, už za
         svojho veku, akých predchodcov mal! Puškina, Gribojedova.
   </p>
   <p>
    S menom Gogoľa spojuje sa pochop realizmu v literatúre a on ako majster v realistickej
         slovesnej tvorbe pokladaný je za predka (rodonačaľnik,
    <sup>
     [
     <a class="footnote" href="#ftn.d56e2196" name="d56e2196">
      187
     </a>
     ]
    </sup>
    Stammvater) ruských spisovateľov, skrze ktorých na konci XIX. stoletia
         preslávila sa ruská literatúra v Európe. Ale zabúda sa, že už Puškin preniknutý bol zdravým
         realistickým duchom a v Rusku od prvopočiatku vyššie vrstvy a s nimi i literatúra stáli
         bližšie k ľudu nežli na Západe. Gogoľ — ako dobre hovorí K. Golovin v svojej knihe o ruskom
         románe — v ruskej literatúre prvý uviedol do umeleckého tvorenia verné zobrazovanie života
         drobných ľudí a pozdejšie celá škola spisovateľov videla v ňom svojho „rodonačaľnika“,
    <sup>
     [
     <a class="footnote" href="#ftn.d56e2202" name="d56e2202">
      188
     </a>
     ]
    </sup>
    ale z toho nenasleduje, že by on bol u Rusov zakladateľom nejakého nového
         spôsobu literárneho tvorenia. Jestli pod slovom realizmus v literatúre rozumieme pravdivé
         opísanie ľudského srdca a okolností života, tak Puškin a Gribojedov predbehli Gogoľa, a
         väčšej pravdy, ako je tá, ktorú vidíme v „Eugenovi Oneginovi“ a v „Gore ot uma“, v umení
         žiadať nemožno. Gogoľ vynikal tým, že mal — ako hovorí A. Pypin — takú zásobu teplého citu,
         takú hlbinu ľudskosti, že u neho i zdanlivo chatrná, žartovná história prechodila v drámu
         alebo v dojímavú povesť, ku ktorej čitateľ nemohol zostať ľahostajným. Preto hovorí sa o
         Gogoľovi, že on, keď ukazoval nedostatky a poklesky svojich osôb, sám mal plné oči sĺz.
         Preto je, že spod jeho pera, hoci bolo satirické, nevyšla ani jedna karikatúra. V dielach
         Gogoľových i osoby druhostupňové, ako Manilov, Sobakevič, alebo Nozdriov, sú typy, jednako
         známe všetkým ruským ľuďom. Pritom Gogoľ bol spisovateľ, zaujatý za prospech svojho národa,
         veľký Rus, veľký patriot ruský. A preto, hoci je on satirikom, nemilosrdne bičujúcim a i v
         svojom hlavnom diele (v „Mŕtvych dušiach“) predstavujúcim samé všednosti a smiešnosti, pred
         očami čitateľa, majúceho v rukách toto jeho dielo, vyrastá grandiózny obraz celého Ruska.
   </p>
   <p>
    Roku 1847 Gogoľ vydal „Vybrané miesta zo svojich listov priateľom písaných“ a Belinskij,
         v tie časy predstaviteľ ruskej kritiky, príkro vystúpil proti nemu.
    <sup>
     [
     <a class="footnote" href="#ftn.d56e2210" name="d56e2210">
      189
     </a>
     ]
    </sup>
    Vytýkal mu, že odpadol od svojho presvedčenia, spreneveril sa svojmu umeniu a
         dal sa na cestu jemu cudziu. S Belinským súhlasila značná časť ruskej verejnosti. Nepáčilo
         sa, že Gogoľ prestal ostrie svojej satiry obracať proti ruskému životu a stal sa
         konzervatívnym. Pôvodca bránil sa, že on vždy pridŕžal sa jedných a tých istých
         náboženských a konzervatívnych zásad. Mienka Belinského i pozdejšie bola uznávaná, a predsa
         mal pravdu Gogoľ. Desať ťažkých rokov na konci jeho života podáva nám dôkaz, že mal pravdu.
         Gogoľ bol humorista a satirik: v zjavoch života a na ľuďoch on videl smiešnu stránku, teda
         tú zobrazoval. Nie zo zásady, nie z tendencie vyhľadával nepríťažlivé, negatívne stránky
         ruského života. Pre druhú časť „Mŕtvych duší“ trápil a mučil sa temer desať rokov. V nej
         chcel ukázať pozitívne typy, príťažlivú stránku svojej Rusi. Zbieral materiál, hľadal
         oduševnenia cestami po svete, pôstom, modlitbami hľadel očisťovať svoju dušu a pripraviť sa
         k veľkej úlohe. Tak i umrel; našli ho pred svätým obrazom na kolenách zmeraveného. Takzvaná
         „obličiteľna“ (usvedčujúca, viny odkrývajúca) literatúra ruská, ktorej nedobré následky
         viditeľné boli i v poslednej vojne a po vojne v revolúcii, nemôže mať Gogoľa za svojho zakladateľa.
    <sup>
     [
     <a class="footnote" href="#ftn.d56e2216" name="d56e2216">
      190
     </a>
     ]
    </sup>
    Povedali sme, že Gogoľ bol veľkým patriotom ruským: môžeme doložiť, že bol i
         umelcom takým veľkým, u ktorého taká tendenčnosť nebola možná.
   </p>
   <p>
    Toľko je pravda, že Gogoľ vysoko postavil ideál pre ruského spisovateľa. Nasledujúce
         pokolenie zastalo si do jeho šľapají a ruská literatúra o nejakých tridsať-štyridsať rokov
         po smrti Gogoľa stala sa veľmi váženou vo svete. Západoeurópski spytatelia tajnosť jej
         úspechu hľadajú i v „slovanskej duši“, sami Rusi (napr. Pypin) nechcú v tom vidieť
         plemennej vlastnosti a hovoria o „človečenskej blízkosti“ spisovateľov k svojmu ľudu.
         Ďalším prehlbovaním otázky iste ukáže sa, čo je to, na ktorej strane je pravda. I v
         nemeckých rozboroch Gogoľovej tvorby, teraz uverejňovaných, čítame
    <span class="emphasis">
     <em>
      „o ruskom
            umení“
     </em>
    </span>
    zobrazovať človeka vo forme novely a románu, pri ktorom temer všetky
         majstrovské diela najväčších západoeurópskych spisovateľov účinkujú ako bledé a neisté
         napodobňovanie popri prírode samej. A pravda je konečne i to, že jadro temer všetkého toho,
         čím pozdejšie takto vynikli doma i vo svete Turgenev, Dostojevskij, Grigorovič, Gončarov,
         Ostrovskij, Lev Tolstoj, prvky ich skvelých vlastností, nachodíme už u Gogoľa.
   </p>
   <p>
    Ruský národ mal príčinu zasvätiť storočnú pamiatku narodenia takého svojho syna.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e2168" name="ftn.d56e2168">
        184
       </a>
       ]
      </sup>
      „Národnie noviny" 1909, č. 41.
     </p>
     <p>
      Pôvodný titul článku: Nikolaj V. Gogoľ. 1890 — 1909.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2180" name="ftn.d56e2180">
        185
       </a>
       ]
      </sup>
      <span class="emphasis">
       <em>
        Gogoľ narodil sa 1. apríla
       </em>
      </span>
      — Vajanský mal chybný údaj: 31.
               marca
     </p>
    </div>
    <div class="footnote">
     <p>
      <sup>
       [
       <a class="para" href="#d56e2186" name="ftn.d56e2186">
        186
       </a>
       ]
      </sup>
      <span class="emphasis">
       <em>
        umrel už v marci
       </em>
      </span>
      — Vajanský mal chybný údaj: vo
               februári
     </p>
    </div>
    <div class="footnote">
     <p>
      <sup>
       [
       <a class="para" href="#d56e2196" name="ftn.d56e2196">
        187
       </a>
       ]
      </sup>
      <span class="emphasis">
       <em>
        rodonačaľnik
       </em>
      </span>
      — zakladateľ, vodca, praotec
     </p>
    </div>
    <div class="footnote">
     <p>
      <sup>
       [
       <a class="para" href="#d56e2202" name="ftn.d56e2202">
        188
       </a>
       ]
      </sup>
      <span class="emphasis">
       <em>
        celá škola spisovateľov videla v ňom svojho „rodonačaľnika“
       </em>
      </span>
      —
               „rodonačaľnik“ (rus.), zakladateľ, praotec. Vo význame: Naturálna škola videla v ňom
               svojho zakladateľa.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2210" name="ftn.d56e2210">
        189
       </a>
       ]
      </sup>
      <span class="emphasis">
       <em>
        Belinskij… príkro vystúpil proti nemu
       </em>
      </span>
      — ide o Belinského list
               Gogoľovi. Datovaný je v Salzbrunne 15. júla 1847. Prvý raz ho uverejnil Gercen v
               prvom čísle „Polárnej hviezdy“ v roku 1855.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2216" name="ftn.d56e2216">
        190
       </a>
       ]
      </sup>
      <span class="emphasis">
       <em>
        „obličiteľná“… literatúra ruská… nemôže mať Gogoľa za svojho
                  zakladateľa
       </em>
      </span>
      — slovo „obličiteľnyj“ (rus. usvedčujúci) vyjadruje vlastne
               kritický smer v ruskej literatúre, ktorá bezprostredne nadväzovala na tradície
               naturálnej školy. Preto právom sa pokladá Gogoľ za zakladateľa kritického
               smeru.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2232">
       </a>
       N. V. Gogoľ: „Taras Buľba“
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e2239" name="d56e2239">
      191
     </a>
     ]
    </sup>
    <sup>
     [
     <a class="footnote" href="#ftn.d56e2245" name="d56e2245">
      192
     </a>
     ]
    </sup>
   </p>
   <p>
   </p>
   <p>
    Skromný počet dobrých slovenských kníh rozmnožený je už prvým zväzkom tohto znamenitého
         podniku.
    <span class="emphasis">
     <em>
      Gogoľov „Taras Buľba“
     </em>
    </span>
    je dávno presadený temer do všetkých
         literatúr; umelecká a menovite veľká historická cena diela a jeho originalita vydobyli mu
         občianskeho práva i u národov, ktoré snáď boli by sa mohli štítiť pre zvláštny ruský ráz
         jeho. Povesť Gogoľova je verným obrazom toho veku; Taras Buľba predstavuje nám charakter,
         aký mohol sa vyvinúť len v ťažkom XV. storočí, keď celý ten uhol Európy, celé južné Rusko,
         opustené od svojich kniežat, bolo spustošené a vypálené do základov od divokých Mongolov.
         Človek stál tam vo večnom boji s nepriateľom a nestačil ani pomyslieť na to, či jesto
         dákeho strachu na svete. Mužstvo z celej Ukrajiny hrnulo sa na Sič, do tohto tábora
         kozákov. Nikto nespýtal sa príchodzieho, kto je, ako sa zovie; jednoducho predstavil sa košovému,
    <sup>
     [
     <a class="footnote" href="#ftn.d56e2258" name="d56e2258">
      193
     </a>
     ]
    </sup>
    ktorý povedal: „Zdravstvuj! Veríš v Krista?“ — „Verím!“ — „A v Trojicu svätú
         veríš?“ — „Verím!“ — „A do chrámu chodíš?“ — „Chodím!“ — „Nuž, prežehnaj sa!“ Príchodzí
         prežehnal sa a vstúpil medzi kozákov.
   </p>
   <p>
    Na Siči, kde bola sústredená obrana i pomsta, poznávame kozáctvo so všetkými skvelými i
         jasnými stránkami jeho, poznávame celú hĺbku, všetky vady slovanskej prírody. Bohužiaľ,
         kozáctvo nebojovalo vždy len proti busurmanovi: vinou veku povstali boje bratov s bratmi. A
         tieto boje, boje kozákov s Poliakmi, sú vlastným predmetom Gogoľovej povesti: ostatné
         nakreslené je veľkými črtami len v úzadí. Gogoľ nestane si ani na jednu stranu, verne
         predstavujúc ľudí a deje, verne, akými boli. Len keď miestami príliš desné obrazy podal,
         vtedy sa ohlási, ospravedlňujúc svoje tmavé barvy s odvolaním sa na surový, nešťastný vek.
         Veríme, tak nepredpojate bude „Taras Buľba“ u nás tiež i čítaný.
   </p>
   <p>
    Tí ľudia, ktorých Gogoľ kreslí, sú snáď príliš ovládaní citom, preto hynú na oboch
         stranách a víťazí tretí — žid. (Práve ako u nás i dnes.) No v dobe našej, kde všetko
         zachvátené je osobnými záujmami, prospechárstvom, ziskom, kde ideály skrývajú sa v akýchsi
         nedohľadných régiách, poznanie týchto ľudí, ktorí za vieru, národ a vlasť obetujú blaho
         osobné, rodinné, hynú a mrú sami i so svojimi — poznanie týchto ľudí veru žiadúcou vecou je
         obzvlášte pre mladé pokolenie. Odporúčame „Tarasa Buľbu“ čo najdôraznejšie i z tohto
         ohľadu. P. prekladateľovi robí jeho práca všetku česť.
   </p>
   <p>
    <sup>
     [
     <a class="footnote" href="#ftn.d56e2270" name="d56e2270">
      194
     </a>
     ]
    </sup>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e2239" name="ftn.d56e2239">
        191
       </a>
       ]
      </sup>
      „Národnie noviny“ 1883, č. 30.
     </p>
     <p>
      Pôvodný titul článku: Taras Buľba. Povesť od Nikolaja V. Gogoľa; preložil Jozef
               Škultéty. Románovej bibliotéky zväzok 1. Turč. Sv. Martin. Nákladom Gustáva
               Izáka.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2245" name="ftn.d56e2245">
        192
       </a>
       ]
      </sup>
      <span class="emphasis">
       <em>
        „Taras Buľba“
       </em>
      </span>
      — Gogoľova poviedka „Taras Buľba“ bola pojatá
               do sborníka „Mirgorod“, ktorý vyšiel roku 1835
     </p>
    </div>
    <div class="footnote">
     <p>
      <sup>
       [
       <a class="para" href="#d56e2258" name="ftn.d56e2258">
        193
       </a>
       ]
      </sup>
      <span class="emphasis">
       <em>
        košovému
       </em>
      </span>
      — (rus.) koševoj, hodnosť náčelníka v kozáckom
               vojsku
     </p>
    </div>
    <div class="footnote">
     <p>
      <sup>
       [
       <a class="para" href="#d56e2270" name="ftn.d56e2270">
        194
       </a>
       ]
      </sup>
      V tomto článku vynechávame posledný odstavec zameraný na propagovanie „Románovej
               bibliotéky“, ktorý obsahuje cenové a iné údaje.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2276">
       </a>
       Gogoľ a západní farizeji
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e2283" name="d56e2283">
      195
     </a>
     ]
    </sup>
   </p>
   <p>
   </p>
   <p>
    Západná kultúra nikoho tak ľahko neodpúšťa Rusom, ako Gogoľa v jeho prvej perióde a Leva
         Tolstého v jeho poslednej. Tolstoj, myslia, podryje ruskú dŕžavu a zahnusí vojennú jej
         slávu a o Gogoľovi s radosťou píšu Nemci (Alexander von Reinholdt), že zrútil modlu
         autority, že odokryl rany ruskej prírody, že „túžiac jedine po sláve a pôžitku, zachránil v
         búrach života iba geniálny umelecký humor“.
    <sup>
     [
     <a class="footnote" href="#ftn.d56e2291" name="d56e2291">
      196
     </a>
     ]
    </sup>
    Oni radi veria na pravdu jeho Čičikovov, Nozdriovov, Pľuškinov, Manilovov, Korobočiek,
    <sup>
     [
     <a class="footnote" href="#ftn.d56e2295" name="d56e2295">
      197
     </a>
     ]
    </sup>
    Ľapkinov-Ťapkinov, Chlestakovov, Dobčinských a Bobčinských
    <sup>
     [
     <a class="footnote" href="#ftn.d56e2301" name="d56e2301">
      198
     </a>
     ]
    </sup>
    a tešia sa, že je to dokonalý obraz nielen ruského, ale i vôbec slavianskeho
         života, už v samom koreni hnilého, morálne ošklivého, nesympatického a jedine hodného, aby
         bol oddaný všeobecnému svetovému smiechu a potom opovrženiu. „Aký úžas!“ hovoria páni
         západní mudrci dľa slov Volkonského, „z ,Revízora‘ a ,Mŕtvych duší‘. Ani jedného čestného
         človeka!“
   </p>
   <p>
    Volkonskij poznamenáva na takýto výraz úžasu, že je to znakom biedneho literatúrneho
         zmyslu, jestli od satirika očakávame plný obraz národného života v celom jeho objeme. Je to
         veľmi duchaplná obrana, lebo len veľmi krátkozraký literát posudzoval by Angličanov podľa
         Falstaffa, Španielov dľa Sancha Pansu a Nemcov dľa Franza Moora.
   </p>
   <p>
    Ale nám prichodí na um niečo cele iného. My chceme sa bližšie prizrieť tým gogoľovským
         špatníkom, ktorí tak lahodia srdcu nepriateľov. Arci Gogoľ, ako satirik, nemohol netýkať sa
         strán hlboko smutných. No Volkonskij cele správne poznamenáva: „Veliký satirik, práve tak
         ako veliký poeta, je plod evolúcie národa, a čoby čokoľvek odokryl v hlbinách jeho mravnej
         biednosti, slovo jeho, ako i slovo poetu, robí česť jeho národu. Iba mohutné charaktery sú
         spôsobné obrátiť všetky umové sily svoje proti samým sebe, iba národ, ktorého duša zakalená
         je pre ťažkú borbu samozdokonalenia, smel proti sebe obrátiť také ostré žihadlo, akým je
         Gogoľova satira.“
   </p>
   <p>
    A veď to nenie ani žihadlo, opovažujeme sa my tvrdiť. Ale pozrime sa bližšie.
   </p>
   <p>
    Čože takého unižujúceho je v chýrnom „Revízorovi“, čože je tam takého strašného? Tam hrá
         a dejstvuje smotánka stredného mesta z čias rokov tridsiatych, hodne zaostalá, filisterská
         a pritom trpiaca na jednu chorobu: je to podplatná čeliadka. Už najhorší je sám richtár
         Anton Antonovič Skvoznik-Dmuchanovskij. A aké sú tie jeho hriechy? Veru špatné: od kupčíkov
         prijíma súkno, cukor, groše atď. Dobre, zaslúži satirický bič. Ostatné osoby, okrem
         vnútornej malichernosti, majú asi ten samý hriech. No veď im Gogoľ i dáva za to… Ale
         povedzte mi, čo by zaslúžili potom naši západnícki podplatkári (celá veľká žurnalistika
         postavená je na podplatkoch, a to nie súknom a cukrovým klobúkom, ale miliónmi od bánk pod
         titulom inzerovania atď.). Pomyslite len na chýrneho Plachta, tohoto zdercu státisícich
         ľudí strednej ruky, ktorých pohltil mozoľami a potom nastrádané úspory ľudí malých, vdov a
         penzionistov; a o tomto Plachtovi „Neue freie Presse“ napísala ohromné články, v nichž ho
         len-len nevyhlásila za spasiteľa sveta a dobrodincu zemegule! Ale to je nič: to už nenie
         jednotlivým hriechom, to je každodennou módou, samosebou rozumiacou sa náživou, ba už skoro
         cnosťou… A pozrite na úradníkov a hodnostárov, ktorí behom krátko trvajúcej hodnosti
         stávajú sa milionármi, majiteľmi magnátskych palácov, a predsa sú vysoko v cti, porota pred
         nimi vstáva z miest, hymny znejú k ich pochvale, veselo hýria oni v bohatstvách, nadobytých
         letkom, medzitým čo ich vlasť zadlžuje sa, hynie hmotne a ľud jej uteká pred hladom za
         more! Čo si ty, úbohý, milý Anton Antonovič Skvoznik-Dmuchanovskij proti týmto zlodejom en
         gros? A sám Chlestakov, čo si ty proti západníckym snobom v živote, snobom v umení, snobom
         vo filozofii, snobom v politike? Áno, Chlestakov, ty si snob, ale tvoj snobizmus je
         nevinnou hračkou proti hnusnému snobizmu nafúkaných hlupákov, zakladajúcich nové viery,
         filozofov uličníčiacich, umelcov hýriacich v bezduchých absurdách, spisovateľov, ktorým
         perverzná pornografia je ideálom, a len preto neškodná, že je bezduchá, beztalentná a
         hluchá ako hlúb! Akého satirika potrebovali by ste vy, moji milí, takou zlou radosťou
         tešiaci sa nad smiešnosťami Ľapkina-Ťapkina, Chlopova, Dobčinského a Bobčinského? Aká zlá,
         krvavá satira postačila by zobraziť vás a postaviť na pranier výsmechu a naozajstnej
         potupy? Takéto satirika niet, vy ho nechcete, vy by ste ho umlčali, usmrtili! A vaše
         parlamenty? Vaše panamy
    <sup>
     [
     <a class="footnote" href="#ftn.d56e2315" name="d56e2315">
      199
     </a>
     ]
    </sup>
    a panamina,
    <sup>
     [
     <a class="footnote" href="#ftn.d56e2321" name="d56e2321">
      200
     </a>
     ]
    </sup>
    vaše dreyfusiády,
    <sup>
     [
     <a class="footnote" href="#ftn.d56e2327" name="d56e2327">
      201
     </a>
     ]
    </sup>
    hilsneriády,
    <sup>
     [
     <a class="footnote" href="#ftn.d56e2333" name="d56e2333">
      202
     </a>
     ]
    </sup>
    eötvösiády, smrdiace hnisom a kalom až po vysoké nebo? Čože je proti tomu
         všetkému mesto pod riaditeľstvom Antona Antonoviča Skvoznikova-Dmuchanovského? Postavám,
         prešlým cez očistec Gogoľovej satiry, možno podať ruku, lebo čo i zavalené sú hriechmi a
         hrieškami, majú dušu. Sú to smiešni patróni, ale ďaleko nie tak diabolsky zlí — ba ani tak
         hlúpi, ako kričiaci a ryčiaci predvoj kulturtrégerov a pirátov moderných.
   </p>
   <p>
    Ani „Mŕtve duše“ nie sú tým, čím by ich chceli mať v západných literatúrach. Čírym
         farizejstvom je morálne zhrozenie sa nad vybíjanosťou Čičikova, nad bezosobnosťou Manilova,
         nad rujnou, neskrotenou bohémskou prírodou Nozdriova, nad babskou jednoduchosťou Korobočky!
         Netreba zabúdať, že k nám hovorí satirik; no keď pozrieme na jeho figúry vlastnými očami,
         budú nám ony blízke, a nájdeme i u nich hlboké, čisto ľudské črty… Veď Manilov nie vždy
         mazlí sa so ženou a deťmi, Korobočka žije i pre iné veci, než podotkla cudzincovi, ba i
         Nozdriov nie vždy huľá po jarmokoch a nie vždy frajmačí s koňmi a druhým dobrom.
   </p>
   <p>
    Nie, nemajú sa nad čím tešiť nedruhovia ruského národa: Gogoľ nenaklebetil na svoj
         národ, neurazil hlboký národný cit, ale po svojom vyvýšil a oslávil Rusko, ruských ľudí a
         ruskú literatúru.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e2283" name="ftn.d56e2283">
        195
       </a>
       ]
      </sup>
      „Národnie noviny“ 1902, č. 37.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2291" name="ftn.d56e2291">
        196
       </a>
       ]
      </sup>
      „Geschichte der russischen Literatur“, str. 621 — 622.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2295" name="ftn.d56e2295">
        197
       </a>
       ]
      </sup>
      <span class="emphasis">
       <em>
        Čičikovov, Nozdriovov…
       </em>
      </span>
      — Čičikov, Nozdriov, Pľuškin, Manilov,
               Korobočka — postavy z Gogoľovho románu „Mŕtve duše“ (1842)
     </p>
    </div>
    <div class="footnote">
     <p>
      <sup>
       [
       <a class="para" href="#d56e2301" name="ftn.d56e2301">
        198
       </a>
       ]
      </sup>
      <span class="emphasis">
       <em>
        Ľapkinov-Ťapkinov…
       </em>
      </span>
      — Ľapkin-Ťapkin, Chlestakov, Dobčinskij a
               Bobčinskij, postavy z Gogoľovej komédie „Revízor“ (1836)
     </p>
    </div>
    <div class="footnote">
     <p>
      <sup>
       [
       <a class="para" href="#d56e2315" name="ftn.d56e2315">
        199
       </a>
       ]
      </sup>
      <span class="emphasis">
       <em>
        panama
       </em>
      </span>
      — podvod pri stavbe Panamského prieplavu; podvod
               vôbec, úpadok
     </p>
    </div>
    <div class="footnote">
     <p>
      <sup>
       [
       <a class="para" href="#d56e2321" name="ftn.d56e2321">
        200
       </a>
       ]
      </sup>
      <span class="emphasis">
       <em>
        panamino
       </em>
      </span>
      — malý podvod
     </p>
    </div>
    <div class="footnote">
     <p>
      <sup>
       [
       <a class="para" href="#d56e2327" name="ftn.d56e2327">
        201
       </a>
       ]
      </sup>
      <span class="emphasis">
       <em>
        dreyfusiády
       </em>
      </span>
      — ide o Dreyfusovu aféru; r. 1894 francúzsky
               minister vojny falošne obvinil dôstojníka generálneho štábu Alfréda Dreyfusa (1859 —
               1935), židovskej národnosti, zo špionáže; okolo procesu sa odohrával boj rozličných
               politických skupín vo Francúzsku.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2333" name="ftn.d56e2333">
        202
       </a>
       ]
      </sup>
      <span class="emphasis">
       <em>
        hilsneriády
       </em>
      </span>
      — Vajanský tu naráža na tzv. polenský proces
               proti Židovi Hilsnerovi, obvinenému z rituálnej vraždy. Masaryk odmietol poveru o
               rituálnych vraždách ako nezmysel. Keď ho preto napadli, bránil sa spisom „Nutnosť
               revidovať proces polenský“ (1899), v ktorom podrobil proces kritike. Proces bol potom
               obnovený a domnienka o rituálnej vražde vylúčená.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2346">
       </a>
       Taras Hryhorievyč Ševčenko
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e2353" name="d56e2353">
      203
     </a>
     ]
    </sup>
   </p>
   <p>
   </p>
   <p>
    Od smrti maloruského básnika-kobzara Ševčenka minulo pol stoletia,
    <sup>
     [
     <a class="footnote" href="#ftn.d56e2361" name="d56e2361">
      204
     </a>
     ]
    </sup>
    a jeho oslávili čiastočne dôstojne a milo, no čiastočne chceli by separatisti,
         zradcovia a mazepisti
    <sup>
     [
     <a class="footnote" href="#ftn.d56e2367" name="d56e2367">
      205
     </a>
     ]
    </sup>
    pamäť jeho zmútiť a zneužiť meno jeho k obrane svojich špatných cieľov. K tomu
         sa ani talent, ani meno Ševčenka nehodí. V skutku, ani život, ani poézia jeho nedávajú
         dôvod upodozrievať ho v separatizme; ešte menej spôsobný bol Ševčenko dejstvovať
    <sup>
     [
     <a class="footnote" href="#ftn.d56e2373" name="d56e2373">
      206
     </a>
     ]
    </sup>
    spolu s Poliakmi a Židmi, ktorých považoval za historických nepriateľov Rusov.
         Pravda, veľká bola láska Ševčenka k svojej užšej otčine: „Ja tak ľubľu Ukrajinu nebohu, za
         nej dušu pohubľu!“
    <sup>
     [
     <a class="footnote" href="#ftn.d56e2379" name="d56e2379">
      207
     </a>
     ]
    </sup>
    Ale táto láska nikdy nespojovala sa u neho, ako ani u všetkých jeho talentných
         krajanov, u Gogoľa, Kostomarova,
    <sup>
     [
     <a class="footnote" href="#ftn.d56e2385" name="d56e2385">
      208
     </a>
     ]
    </sup>
    Kotľarevského,
    <sup>
     [
     <a class="footnote" href="#ftn.d56e2392" name="d56e2392">
      209
     </a>
     ]
    </sup>
    Kvitku-Osnovjanenka,
    <sup>
     [
     <a class="footnote" href="#ftn.d56e2398" name="d56e2398">
      210
     </a>
     ]
    </sup>
    s myšlienkou o zrade spoločnej všeruskej otčiny; práve naopak, v politickom i
         kultúrnom zliatí s ňou videli jedinú možnosť zachrániť ruskú národnosť v Malorusku od
         návalu vrahov. Ševčenko plakal nad horkou sudbou maloruského plemena, ktorého život prešiel
         v borbe s Tatármi, Židmi i Poliakmi, ktorí často obracali krásnu Ukrajinu na púšť a
         pohorenisko. Kto pomáhal juhozápadnému ruskému národu, to boli nie Poliaci a Židia, ale
         Rusi severovýchodní. Ševčenko, člen Cyrilometodejského bratstva,
    <sup>
     [
     <a class="footnote" href="#ftn.d56e2404" name="d56e2404">
      211
     </a>
     ]
    </sup>
    s Kostomarovom považoval literárny všeobecne-ruský jazyk za jazyk nielen
         Maloruska, ale celého Slavianstva. V svojej básni „Poslanije slavnomu P. J. Šafarykovi“
    <sup>
     [
     <a class="footnote" href="#ftn.d56e2410" name="d56e2410">
      212
     </a>
     ]
    </sup>
    Ševčenko spieva:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       I, o dyvo! trupy vstaly
I oči rozkryly.
I brat z bratom obňalysia
I prohovoryly
Slovo tychoji ľubovy
Na viky i viky!
I potekly v odno more
Slavianskiji riky!

Slava tobi, Slavianyne…
Ščo ne dav ty potonuty
V nimeckij pučyni
Našyj pravdi! Tvoje more
Slavianskeje, nove.
— — — — — — —
Slava-ž tobi, Šafaryku,
Vo-viky i viky,
Ščo zviv-jesy v odno more
Slavianskiji riky.
      </span>
     </p>
    </div>
    <sup>
     [
     <a class="footnote" href="#ftn.d56e2423" name="d56e2423">
      213
     </a>
     ]
    </sup>
   </p>
   <p>
   </p>
   <p>
    No Ševčenka pútala láska k ruskému národu v jeho celku a ešte i z ohľadov osobných, jeho
         anjelom chrániteľom bol veliký, dobrý muž Žukovskij. Žukovskij, silný svojím položením pri
         dvore (on bol vychovateľom Cára Osloboditeľa), oslobodil Ševčenka z poddanstva nehodného a
         surového Nemca Engelhardta. Pomohol Žukovskému umelec Brjullov
    <sup>
     [
     <a class="footnote" href="#ftn.d56e2440" name="d56e2440">
      214
     </a>
     ]
    </sup>
    a gróf Vieľgorskij.
    <sup>
     [
     <a class="footnote" href="#ftn.d56e2446" name="d56e2446">
      215
     </a>
     ]
    </sup>
    Prispel i veliký kňaz Alexander, potom cár Alexander II.
   </p>
   <p>
    Ševčenkova poézia je hlboko lyrická, národná, zvučná. Čujme len jeho verše:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Jak umru, to pochovajte
Mene na mohyli,
Sered stepu šyrokoho,
Na Vkrajini mylij:
Ščob lany šyrokopoli,
I Dnipro, i kruči
Bulo vydno, bulo čuty,
Jak reve revučyj!
      </span>
     </p>
    </div>
    <sup>
     [
     <a class="footnote" href="#ftn.d56e2462" name="d56e2462">
      216
     </a>
     ]
    </sup>
   </p>
   <p>
   </p>
   <p>
    A tak sa mu i stalo. Pochovali ho neďaleko od
    <span class="emphasis">
     <em>
      Kaneva
     </em>
    </span>
    , na ceste ku
         Kijevu, na vysokom strmom brehu Dnepra, nad ohromným kurhanom.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e2353" name="ftn.d56e2353">
        203
       </a>
       ]
      </sup>
      „Národnie noviny“ 1911, č. 33 (11).
     </p>
    </div>
    <div class="footnote">
     <p>
      <sup>
       [
       <a class="para" href="#d56e2361" name="ftn.d56e2361">
        204
       </a>
       ]
      </sup>
      <span class="emphasis">
       <em>
        Od smrti… Ševčenka minulo pol stoletia
       </em>
      </span>
      — T. H. Ševčenko sa
               narodil roku 1814, zomrel roku 1861.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2367" name="ftn.d56e2367">
        205
       </a>
       ]
      </sup>
      <span class="emphasis">
       <em>
        mazepisti
       </em>
      </span>
      — odvodené od hajtmana Mazepu, zradcu Petra
               I.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2373" name="ftn.d56e2373">
        206
       </a>
       ]
      </sup>
      <span class="emphasis">
       <em>
        dejstvovať
       </em>
      </span>
      — jednať, byť činným
     </p>
    </div>
    <div class="footnote">
     <p>
      <sup>
       [
       <a class="para" href="#d56e2379" name="ftn.d56e2379">
        207
       </a>
       ]
      </sup>
      <span class="emphasis">
       <em>
        „Ja tak ľubľu Ukrajinu nebohu, za nej dušu pohubľu!“
       </em>
      </span>
      —
               (ukraj.) slová zo Ševčenkovej básne „Son“ („Sen“) z roku 1847. Doslovný preklad: „Tak
               ľúbim Ukrajinu úbohú, dušu by som za ňu dal.“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2385" name="ftn.d56e2385">
        208
       </a>
       ]
      </sup>
      <span class="emphasis">
       <em>
        Kostomarov
       </em>
      </span>
      — Kostomarov, N. I. (1817 — 1855), ukrajinský
               spisovateľ a historik, profesor kijevskej univerzity, jeden z organizátorov tajnej
               politickej organizácie — Cyrilo-metodejského spolku, ku ktorému patril aj
               Ševčenko
     </p>
    </div>
    <div class="footnote">
     <p>
      <sup>
       [
       <a class="para" href="#d56e2392" name="ftn.d56e2392">
        209
       </a>
       ]
      </sup>
      <span class="emphasis">
       <em>
        Kotľarevskij
       </em>
      </span>
      — Kotľarevskij, I. P. (1769 — 1838) — význačný
               ukrajinský spisovateľ, autor „Eneidy“, „Natalky Poltavky“, „Moskaľa-čarivnika“
               („Vojak-čarodej“)
     </p>
    </div>
    <div class="footnote">
     <p>
      <sup>
       [
       <a class="para" href="#d56e2398" name="ftn.d56e2398">
        210
       </a>
       ]
      </sup>
      <span class="emphasis">
       <em>
        Kvitka-Osnovjanenko
       </em>
      </span>
      — Kvitka-Osnovjanenko, G. F. (1778 —
               1843), význačný ukrajinský spisovateľ. Prvý začal písať poviedky ľudovou
               ukrajinčinou: „Marusja“, „Konotopska viďma“ („Konotopska striga“) a i. Dopisoval si
               aj so Ševčenkom.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2404" name="ftn.d56e2404">
        211
       </a>
       ]
      </sup>
      <span class="emphasis">
       <em>
        Cyrilo-metodejského bratstva
       </em>
      </span>
      — tajný protinevoľnícky spolok
               založený roku 1846 v Kijeve. Členovia spolku vystupovali za odstránenie nevoľníckeho
               práva, ale rozchádzali sa v názoroch na cesty uskutočnenia tohto cieľa. Značná časť
               členov bola pod vplyvom revolučno-demokratických myšlienok Ševčenka.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2410" name="ftn.d56e2410">
        212
       </a>
       ]
      </sup>
      <span class="emphasis">
       <em>
        V svojej básni „Poslanije slavnomu P. J. Šafarykovi“
       </em>
      </span>
      —
               (ukraj.) „Slávnemu P. J. Šafárikovi“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2423" name="ftn.d56e2423">
        213
       </a>
       ]
      </sup>
      <span class="emphasis">
       <em>
        I, o dyvo! trupy vstaly…
       </em>
      </span>
      — (ukraj.) Doslovný preklad úryvku z
               básne venovanej Šafárikovi:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         A, ó čudo, mŕtvoly vstali
a oči otvorili!
A brat s bratom objali sa
a prehovorili
slovo tichej lásky
na veky a veky!
A vtekali v jedno more
slovanské rieky.

Sláva tebe Slovane…
Že si nedal utonúť
v nemeckej krútňave
našej pravde. Tvoje more
slovanské, nové…
Sláva ti navždy Šafárik,
na večné veky,
že si zlial v jedno more
slovanské rieky!
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e2440" name="ftn.d56e2440">
        214
       </a>
       ]
      </sup>
      <span class="emphasis">
       <em>
        Brjullov
       </em>
      </span>
      — Brjullov, K. P. (1799 — 1852), ruský maliar
     </p>
    </div>
    <div class="footnote">
     <p>
      <sup>
       [
       <a class="para" href="#d56e2446" name="ftn.d56e2446">
        215
       </a>
       ]
      </sup>
      <span class="emphasis">
       <em>
        Vieľgorskij
       </em>
      </span>
      — Vieľgorskij, M. J. (1788 — 1856), gróf, hudobný
               skladateľ-diletant
     </p>
    </div>
    <div class="footnote">
     <p>
      <sup>
       [
       <a class="para" href="#d56e2462" name="ftn.d56e2462">
        216
       </a>
       ]
      </sup>
      <span class="emphasis">
       <em>
        Jak umru, to pochovajte…
       </em>
      </span>
      — Úryvok z básne „Zapovit“, z roku
               1845. (Ukraj.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Keď umriem, tak pochovajte
mňa v hrobe:
vprostred stepi širokej
Ukrajiny milej:
Aby lány široké
i Dnepr i strminy
bolo vidno, bolo počuť
ako hučia mohutne!
        </span>
       </p>
      </div>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2484">
       </a>
       Ivan Alexandrovič Gončarov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e2491" name="d56e2491">
      217
     </a>
     ]
    </sup>
   </p>
   <p>
   </p>
   <p>
    Dňa 27. septembra t. r. o 11 hodine rannej zomrel v Petrohrade Ivan Alexandrovič Gončarov
    <sup>
     [
     <a class="footnote" href="#ftn.d56e2501" name="d56e2501">
      218
     </a>
     ]
    </sup>
    na zapálenie pľúc. Veľmi krásne píše „Novoje vremja“ na konci svojho nekrológu,
         narýchlo spracovaného: „Nie plač a vzdychy zanesieme na rakvu tohoto šedinami zbeleného
         robotníka na nive ruskej osvety, ruského umenia, ale hlbokú vďačnosť a presvedčenie, že
         preňho je uchystaná v ruských srdciach večná, vďačná pamiatka!“
   </p>
   <p>
    I. A. Gončarov narodil sa 6. júna (pravoslávneho) roku 1812 v Simbirsku. Jeho otec,
         majetný kupec, zomrel, keď mal synček tri roky. Vychovávala ho matka a krstný otec, námorník
    <sup>
     [
     <a class="footnote" href="#ftn.d56e2509" name="d56e2509">
      219
     </a>
     ]
    </sup>
    na odpočinku, ktorého rozprávky o mori a cudzích krajoch vzbudili v ňom túžbu
         po cestách a po cestopisoch. Povolžie, voľné, dumné „široké razdolie“,
    <sup>
     [
     <a class="footnote" href="#ftn.d56e2515" name="d56e2515">
      220
     </a>
     ]
    </sup>
    ako hovorí ruská pieseň, zobudilo v ňom lásku po prírode, naučilo ho počúvať
         jemnú tepnu matky zeme, nečujnú pre mnohé uši. Učiť počal sa v penzionáte kňahyne Chomskej.
         Z bibliotéky penzionátu poznal diela Deržavinove, Fonvizinove, Ozerova,
    <sup>
     [
     <a class="footnote" href="#ftn.d56e2521" name="d56e2521">
      221
     </a>
     ]
    </sup>
    Cherkaského
    <sup>
     [
     <a class="footnote" href="#ftn.d56e2527" name="d56e2527">
      222
     </a>
     ]
    </sup>
    a iných.
   </p>
   <p>
    V devätnástom roku vstúpil na filologickú fakultu moskovskej univerzity, kde čítali
         známi profesori Nadeždin,
    <sup>
     [
     <a class="footnote" href="#ftn.d56e2535" name="d56e2535">
      223
     </a>
     ]
    </sup>
    Ševiriov,
    <sup>
     [
     <a class="footnote" href="#ftn.d56e2541" name="d56e2541">
      224
     </a>
     ]
    </sup>
    Snegiriov a Kačenovskij.
    <sup>
     [
     <a class="footnote" href="#ftn.d56e2547" name="d56e2547">
      225
     </a>
     ]
    </sup>
    Jeho pobyt na univerzite padol v dobu najskvelejšej činnosti Puškina. Mladý,
         oduševnený muž bol zachvátený jeho duchom a počal ho nápodobniť.
   </p>
   <p>
    Roku 1835, rokom po dokončení univerzitných štúdií, presídlil sa z Moskvy do Petrohradu
    <sup>
     [
     <a class="footnote" href="#ftn.d56e2555" name="d56e2555">
      226
     </a>
     ]
    </sup>
    a vstúpil na službu do finančného ministerstva. Známosť cudzích jazykov
         dopomohla mu k miestu prekladateľa. Celý deň zamestnaný v službe, slobodný čas večerný a
         nočný posvätil literatúre, menovite mnoho prekladal do ruštiny. Ešte čo študent preložil
         jeden román Suea.
    <sup>
     [
     <a class="footnote" href="#ftn.d56e2561" name="d56e2561">
      227
     </a>
     ]
    </sup>
   </p>
   <p>
    Jeho literárne náklonnosti podporovala známosť s rodinou umelca Majkova, u ktorého sa
         vtedy zhromažďovali literáti a umelci. V ten čas počal písať román „Obyknovennaja istorija“.
    <sup>
     [
     <a class="footnote" href="#ftn.d56e2569" name="d56e2569">
      228
     </a>
     ]
    </sup>
    Autor oddal nedokončené dielo Belinskému, a tento kritik pochválil vrelo prácu
         a hnal Gončarova, aby ju dokončil. Roku 1847 „Obyknovennaja istorija“ zjavila sa v časopise
         „Sovremennik“ a položila pevnú osnovu spisovateľovho vehlasu. Rok potom napísal „Sen Oblomova“,
    <sup>
     [
     <a class="footnote" href="#ftn.d56e2575" name="d56e2575">
      229
     </a>
     ]
    </sup>
    ovum nového velikého románu „Oblomov“, s ktorým Gončarov vyšvihol sa na samý
         vrchol ruského Parnasu, stal sa súrodným druhom najväčších ruských umelcov-spisovateľov.
   </p>
   <p>
    „Sen Oblomova“ dlho ležal. Gončarov totiž vybral sa na cestu okolo sveta ako sekretár
         admirála Puťatina,
    <sup>
     [
     <a class="footnote" href="#ftn.d56e2583" name="d56e2583">
      230
     </a>
     ]
    </sup>
    ktorý mal na rozkaz ministerstva národnej osvety Norova obzrieť ruské kolónie v
         Severnej Amerike a s Japonskom uzavrieť obchodné styky a zmluvy. Vrátiac sa roku 1855 z
         ďalekej cesty, Gončarov vstúpil znova do ministerstva financií, neskoro potom roku 1856
         zaujal hodnosť cenzora.
   </p>
   <p>
    Unavený úradnými prácami, letom 1857 vybral sa do Európy a dopísal svoj román „Oblomov“
    <sup>
     [
     <a class="footnote" href="#ftn.d56e2591" name="d56e2591">
      231
     </a>
     ]
    </sup>
    v Karlových Varoch. Uverejnil ho v časopise „Otečestvennyje zapiski“. Roku 1862
         Gončarov stal sa hlavným redaktorom „Severnej počty“
    <sup>
     [
     <a class="footnote" href="#ftn.d56e2597" name="d56e2597">
      232
     </a>
     ]
    </sup>
    a po roku bol vymenovaný za člena výboru pri tlačových záležitostiach. Za desať
         rokov po vydaní „Oblomova“ objavil sa tretí román „Obryv“
    <sup>
     [
     <a class="footnote" href="#ftn.d56e2603" name="d56e2603">
      233
     </a>
     ]
    </sup>
    v časopise „Vestnik Jevropy“, osobitne bol vydaný roku 1870. Toto bolo jeho
         posledné umelecké dielo. Okrem toho napísal niekoľko kritických článkov, spomienok a
         cestovných náčrtkov.
   </p>
   <p>
    Tri romány, z nichž prvý, „Obyčajná história“, je neveľký rozmerom, sú rezultátom dlhého
         spisovateľského života, ale ony viac podávajú, než celé bibliotéky románov, popáchané
         jednotlivými pisálkami. „Oblomov“ a „Obryv“ zostanú večnými, nezmazateľnými obrazmi,
         pomníkmi nepominuteľnými, vyzdvihnutými tichým, skromným členom puškinského obdobia ruskej
         literatúry. Nemajúc náhodou diela pri ruke, budem taký smelý podať skromný rozbor jedného
         alebo druhého; predbežne len toľko, že čo do umeleckého spracovania, harmónie a vysokej
         ceny kultúrnoumeleckej romány Gončarova patria k najlepším prácam nielen v literatúre
         ruskej, ale vôbec v celej svetovej republike literárnoumeleckej. Jeho veľkosť je v
         tichosti, vydržanosti, v poézii a pravde. On stvoril typy nesmrteľné. Spomeniem iba
         Oblomova, Babušku, Marfinku, Vieru, Marka Volchova a ešte mnohé iné. Veľký umelec dokončil
         púť svoju, zanechajúc národu i celému Slavianstvu diela nesmrteľné.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e2491" name="ftn.d56e2491">
        217
       </a>
       ]
      </sup>
      „Národnie noviny“ 1891, č. 116.
     </p>
     <p>
      Pôvodný titul článku: Gončarov
     </p>
    </div>
    <div class="footnote">
     <p>
      <sup>
       [
       <a class="para" href="#d56e2501" name="ftn.d56e2501">
        218
       </a>
       ]
      </sup>
      <span class="emphasis">
       <em>
        zomrel v Petrohrade Ivan Alexandrovič Gončarov
       </em>
      </span>
      — zomrel roku
               1891
     </p>
    </div>
    <div class="footnote">
     <p>
      <sup>
       [
       <a class="para" href="#d56e2509" name="ftn.d56e2509">
        219
       </a>
       ]
      </sup>
      <span class="emphasis">
       <em>
        krstný otec, námorník
       </em>
      </span>
      — ide o N. N. Tregubova
     </p>
    </div>
    <div class="footnote">
     <p>
      <sup>
       [
       <a class="para" href="#d56e2515" name="ftn.d56e2515">
        220
       </a>
       ]
      </sup>
      <span class="emphasis">
       <em>
        razdolie
       </em>
      </span>
      — šíra rovina
     </p>
    </div>
    <div class="footnote">
     <p>
      <sup>
       [
       <a class="para" href="#d56e2521" name="ftn.d56e2521">
        221
       </a>
       ]
      </sup>
      <span class="emphasis">
       <em>
        Ozerova
       </em>
      </span>
      — Ozerov, V. A. (1769 — 1816), ruský básnik
     </p>
    </div>
    <div class="footnote">
     <p>
      <sup>
       [
       <a class="para" href="#d56e2527" name="ftn.d56e2527">
        222
       </a>
       ]
      </sup>
      <span class="emphasis">
       <em>
        Cherkaského
       </em>
      </span>
      — pravdepodobne ide o Cheraskova. M. M. Cheraskov
               (1733 — 1807), ruský spisovateľ-klasicista.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2535" name="ftn.d56e2535">
        223
       </a>
       ]
      </sup>
      <span class="emphasis">
       <em>
        Nadeždin
       </em>
      </span>
      — Nadeždin, N. I. (1804 — 1856), ruský kritik,
               profesor moskovskej univerzity, redaktor „Teleskopu“ a „Molvy“, v ktorých pracoval aj
               Belinskij
     </p>
    </div>
    <div class="footnote">
     <p>
      <sup>
       [
       <a class="para" href="#d56e2541" name="ftn.d56e2541">
        224
       </a>
       ]
      </sup>
      <span class="emphasis">
       <em>
        Ševiriov
       </em>
      </span>
      — Ševiriov, S. P. (1806 — 1864), ruský spisovateľ,
               historik literatúry, od roku 1834 profesor moskovskej univerzity, cenzor
     </p>
    </div>
    <div class="footnote">
     <p>
      <sup>
       [
       <a class="para" href="#d56e2547" name="ftn.d56e2547">
        225
       </a>
       ]
      </sup>
      <span class="emphasis">
       <em>
        Kačenovskij
       </em>
      </span>
      — Kačenovskij, M. T. (1775 — 1842), ruský
               konzervatívny profesor histórie, redaktor časopisu „Vestník Jevropy“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2555" name="ftn.d56e2555">
        226
       </a>
       ]
      </sup>
      <span class="emphasis">
       <em>
        presídlil sa z Moskvy do Petrohradu
       </em>
      </span>
      — po skončení
               univerzitných štúdií vrátil sa Gončarov do rodného Simbirska a stadiaľ po roku
               odišiel do Petrohradu
     </p>
    </div>
    <div class="footnote">
     <p>
      <sup>
       [
       <a class="para" href="#d56e2561" name="ftn.d56e2561">
        227
       </a>
       ]
      </sup>
      <span class="emphasis">
       <em>
        Sue
       </em>
      </span>
      — Sue, Eugene (1804 — 1857), francúzsky spisovateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e2569" name="ftn.d56e2569">
        228
       </a>
       ]
      </sup>
      <span class="emphasis">
       <em>
        „Obyknovennaja istorija“
       </em>
      </span>
      — (rus.) „Obyčajná história“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2575" name="ftn.d56e2575">
        229
       </a>
       ]
      </sup>
      <span class="emphasis">
       <em>
        „Son Oblomova“
       </em>
      </span>
      — „Sen Oblomova“ bol prvýkrát uverejnený v
               sborníku „Sovremennik“ roku 1849
     </p>
    </div>
    <div class="footnote">
     <p>
      <sup>
       [
       <a class="para" href="#d56e2583" name="ftn.d56e2583">
        230
       </a>
       ]
      </sup>
      <span class="emphasis">
       <em>
        admirála Puťatina
       </em>
      </span>
      — Puťatin, J. V. (1803 — 1883), ruský
               štátnik, známy cestovateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e2591" name="ftn.d56e2591">
        231
       </a>
       ]
      </sup>
      <span class="emphasis">
       <em>
        „Oblomova“
       </em>
      </span>
      — „Oblomov“ vyšiel roku 1859
     </p>
    </div>
    <div class="footnote">
     <p>
      <sup>
       [
       <a class="para" href="#d56e2597" name="ftn.d56e2597">
        232
       </a>
       ]
      </sup>
      <span class="emphasis">
       <em>
        „Severnaja počta“
       </em>
      </span>
      — (rus.) noviny, vydávané ministerstvom
               vnútra v Petrohrade od rokov 1862 — 1868
     </p>
    </div>
    <div class="footnote">
     <p>
      <sup>
       [
       <a class="para" href="#d56e2603" name="ftn.d56e2603">
        233
       </a>
       ]
      </sup>
      <span class="emphasis">
       <em>
        „Obryv“
       </em>
      </span>
      — (rus.) „Úšust“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e2614">
       </a>
       Alexej Konstantinovič Tolstoj
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e2621" name="d56e2621">
      234
     </a>
     ]
    </sup>
   </p>
   <p>
   </p>
   <p>
    <span class="bold">
     <strong>
      I
     </strong>
    </span>
   </p>
   <p>
   </p>
   <p>
    Meno Tolstých zanechalo hlboké stopy vo vývine slavianskeho plemena, ťažkom, hatenom
         zdanlivo neprestupnými prekážkami. V histórii ľudského pokolenia najvyšší veniec utrpenia
         pripadá plemenu slavianskemu. Hluchý, tlmený bôľ ťahá sa celým žitím, a nie div, že
         slavianska pieseň zvučí hlbokou melanchóliou. Príčiny tohoto
    <span class="emphasis">
     <em>
      mnohostradalstva
     </em>
    </span>
    <sup>
     [
     <a class="footnote" href="#ftn.d56e2638" name="d56e2638">
      235
     </a>
     ]
    </sup>
    sú vnútorné i vnešné — a skoro by sme povedali, tých vnútorných je viac než
         tých zovnútorných, ačkoľvek i tie posledné presahujú všetko, čo vidíme u iných národov. Ani
         jedna neresť všeľudská neobišla nás, a okrem toho celý mrak svojich vlastných, iným
         neznámych bied zavalil sa na náš veľnárod a leží na ňom podnes — len hustoty mu ubylo.
         Mongol, Avar, Tatár, Osman — štyri najmocnejšie barbarské plemená sedeli nám na šiji;
         Nemec, Francúz, Angličan i Ital, štyri najrozvitejšie kultúrne národy, pili krv našu a
         dusili náš hmotný i duchovný vývin.
   </p>
   <p>
    O vnútorných príčinách rozpisovať sa bolo by dlhou a horkou úlohou. Vhĺbiť sa do
         psychológie celého národa, rozobrať, povedal bych, jeho patológiu a preskúmať tie skryté
         korene všenárodných bôľov, sotva udalo by sa i samému Dostojevskému, tomuto najväčšiemu
         diagnostikovi ľudského utrpenia. Jasné postavy a chvíle v žití našom pripomínať si je
         útechou a potrebou.
   </p>
   <p>
    Tolstojovci odvodzujú rod svoj od nejakého Indorsa z r. 1353; v rode svojom majú
         niekoľko generálov, ministrov, vysokých úradníkov, celú plejádu umelcov a spisovateľov. Z
         umelcov významný je skulptor Fedor Andrejevič, zo spisovateľov skvejú sa na oblohe ruskej
         literatúry dve hviezdy prvej veľkosti: Lev Nikolajevič a Alexej Konstantinovič.
   </p>
   <p>
    Lev má väčší význam v literatúre ruskej a od niekoľko rokov prešiel do literatúry
         všesvetovej. O ňom raz dôkladne prehovoriť volá ma srdce, ale cit nedostatočnosti zdržuje
         ma. On účinkuje ešte, obraz ducha jeho nie je zakončený. Nadto je u nás známejší z českých
         prekladov, i Škultéty preložil jeho „Meteľ“ v „Románovej bibliotéke“, v „Slovenských
         pohľadoch“ geniálnu poviedku „Albert“. O Alexejovi, dľa môjho znania, posiaľ nič nepreniklo
         k nám. Veď ako zdá sa, i ruská literatúra až po smrti jeho počala obracať na umelca-poetu
         zaslúženú pozornosť. Alexej je sympatický, čisto umelecký zjav; Ivan S. Aksakov vytýkal mu
         umelecký aristokratizmus.
    <sup>
     [
     <a class="footnote" href="#ftn.d56e2650" name="d56e2650">
      236
     </a>
     ]
    </sup>
    No darmo, on ďaleký bol od trmy-vrmy svetskej a politickej, čo mu Ivan nevedel
         odpustiť; pri tom všetkom ruský a slaviansky duch vanie i z jeho čisto artistických diel.
         Veď nie v slovách je dielo, ale v duchu a pravde.
   </p>
   <p>
    Alexej Konstantinovič narodil sa v Petrohrade roku 1817 dňa 24. augusta, no čo
         šesťtýždňové dieťa mať i ujec jeho Alexej A. Perovskij, známy v literatúre pod menom Antona
         Pogorelského, zaviezli ho do Malorosie. Perovskij, pozdejšie inšpektor charkovskej
         univerzity, bol jeho vychovateľom, a básnik vo svojej autobiografii, z nejž dáta vynímame,
         hovorí, že na majetku Perovského tieklo jeho detstvo neobyčajne šťastlivo a celý čas tam
         prežitý zanechal v duši jeho samé jasné spomienky. Veru máloktorý zo slavianskych
         spisovateľov môže tak hovoriť. Služba duchovná počína sa a často i končí útrapami. Nech nik
         nemyslí, že by muka bola nezbytne potrebným plameňom pre genialitu a tvorenie: ona je voždy
         hamujúcim balastom, a len sila ju premáha, tratiac sa pri tomto boji. Lož je, že bez hladu
         niet umenia. Len žialiť nutno, že práve tie najjasnejšie umy, tie najširšie duše boriť sa
         musia mlákou denných nezhôd, aby došli k svojmu ideálu. Tá životná horkosť zanecháva temné
         fľaky v tvorbách géniov a často zachmári ich nezdravým ovzduším. Veď i bez denných nezhôd a
         chlebových starostí duchu tvorivému a ohnivému dostáva sa dosť a dosť bôľov! Samé svedomité
         pracovanie je mukou, je bojom vnútorným, je zžierajúcim ohňom! A k tomu ešte netrebné,
         duchamorné, zahanbujúce a unižujúce starosti, hlad svojich, nedostatok v najpotrebnejšom!
         Ale tak plynie mútna rieka života!! To ten večný boj hmoty s duchom; hmota a intriga tučí
         sa, duch prikovaný na kaukazskú skalu upie, ale musí, musí tvoriť!
   </p>
   <p>
    Alexej bol jedináčikom, bez tovarišov pri hrách, a tak obdarený ohnivou fantáziou skoro
         privykol k zádumčivosti a obľúbil si poéziu. A to často býva: z chlapcov vychovaných v
         divokom hurhaji kamarátov, v revnivom pretekaní sa, vyrastajú dejatelia, vojaci; z tichých
         dedín snílkovia, a sú-li talentózni, myslitelia a poeti. Zriedka spojuje sa oboje: v
         Goetheho „Torquatovi Tassovi“ je ten rozdiel načrtaný reliéfne: Tasso-poeta,
         Antonio-dejateľ.
   </p>
   <p>
    Chlapca obkľučovala maloruská bujná príroda a podporovala jeho náklonnosť k poézii.
         Spieva on o rodnom kraji:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Kraj ty moj, rodimyj kraj!
Konskij beg na vole!
V nebe krik orlinnych staj!
Volčij golos v pole!

Oj, ty rodina moja!
Oj ty, bor dremučij!
Svist polnočnyj solovja!
Veter, step da tuči!
      </span>
     </p>
    </div>
    <sup>
     [
     <a class="footnote" href="#ftn.d56e2670" name="d56e2670">
      237
     </a>
     ]
    </sup>
   </p>
   <p>
   </p>
   <p>
    On píše: „Vozduch a pohľad na naše veliké lesy, mnou náruživo milované, zanechali vo mne
         hlboký dojem, majúci vplyv na môj charakter i život, a dosiaľ nevyhaslý z pŕs mojich.“
   </p>
   <p>
    Keď mal deväť rokov, rodina zaviezla chlapca do Petrohradu, a dľa vysokého rodu,
         Tolstojovci boli grófi, smela ho predstaviť cézarovičovi, neskôr cárovi Alexandrovi II.,
         ktorému sa zaľúbil tak, že si ho vyvolil za kamaráta chlapčenských hier. Ako vidno,
         Tolstému razom otvoril sa svet dľa ľudského ponímania a očakávania bez tieňov, s výhľadom
         na slávu, na kariéru. No Tolstoj nestúpil na klzkú cestu moci a slávy. Alexander síce nikdy
         neopustil súdruha svojej prvej mladosti, ale ani nenaložil na šiju jeho zlatú reťaz
         prísnych povinností. Najvyššie vyznamenanie jeho bolo, že ho cár menoval svojím dvorným
         poľovníckym majstrom, vidno, úrad pre poetu ľahký, čestný, neodťahujúci grófa od jeho
         milenky múzy.
   </p>
   <p>
    V desiatom roku vybral sa s matkou i ujcom do Nemecka. Vo Weimare ujec Perovskij vzal
         mladého, neobyčajne vyvinutého šuhaja ku Goethemu. Šuhaj počul mnoho rozprávať o tomto
         velikánovi, sám učil sa nemčine z jeho balád. Návšteva dojala šuhaja dojmom
         nevyhladiteľným. „Od tejto návštevy,“ píše Tolstoj florentínskemu profesorovi de
         Gubernatisovi, ktorý ho bol požiadal o autobiografiu, vyšlú potom v časopise „Rivista
         Europea“, „zachovali sa v mojej pamäti veličestvenné črty Goetheho tváre, ako i to, že som
         mu sedel na kolenách.“ Tak divnými cestami stýkajú sa na chvíľku duchovia rozličných
         národov. Jak ľahko predpokladať, že pohľad na nemeckého básnika utvrdil v ňom túžbu po
         básnickom vehlase.
   </p>
   <p>
    Od tých čias Tolstoj mnoho cestoval po Rusku i za hranicou, pravda, len letom, alebo
         zdržoval sa na maloruskom majetku, kde prežil prvé detské roky. Tento kraj po každý raz
         rozčúlil ho sladkými rozpomienkami. A tie prvé rozpomienky, trebárs zakorenili sa v
         mladučkom ume, sú predsa najživšie, najbarevnejšie. Človek v detstve žije pomaly, obraz
         nasleduje radom za obrazom a každý vreže sa do sviežeho mozgu tuho a trvale. Čo všetko
         zabudli sme zrelým umom a zrelými očami poňaté! A čo sme i nezabudli, kdeže tá intímna,
         blízka spomienka? Poeta troví do smrti zo svojich mladých dojmov. Šťastný, jestli ich len
         hodne nazbieral.
   </p>
   <p>
    Ako sedemnásťročný junoš vydržal odchodnú skúšku juridickú na moskovskej univerzite; o
         dva roky — ujec Perovskij bol medzitým zomrel a poručil mu celý svoj majetok — v roku 1836
         po želaní matere vymenovaný bol za člena ruskej misie pri nemeckom sneme vo Frankfurte nad
         Mohanom; neskôr prešiel do II. oddelenia vlastnej cárovej kancelárie, v ktorom sa
         redigovali zákony.
   </p>
   <p>
    Krymská vojna rozzúrila sa, Rusko napadnuté bolo celou Európou, s výnimkou Pruska.
         Alexej, ačkoľvek nikdy nezaoberal sa vojenstvom, zatúžil ísť do boja na ochranu vlasti.
         Cárska rodina vystrojila na svoje útraty strelecký pluk, aby bral účasť v ťažkých bojoch
         krymského ťaženia; gróf Alexej Konstantinovič vstúpil doňho ako dobrovoľník; pluk nemal
         príležitosti zúčastniť sa v ohni, došiel do Odesy, kde týfom utratil vyše tisíc mužov. I
         sám Alexej onezdravel týfom.
   </p>
   <p>
    Vysoký protektor jeho Alexander II. príležitosťou korunovácie menoval ho svojím
         krídelným adjutantom, no Alexej prosil cára, aby smel po vojne zložiť vojenskú dôstojnosť,
         ku ktorej nemal prípravy a ktorej venoval sa iba počas vojny. Cár bol veľmi milostivý proti
         nemu, on odpustil mu takéto neobyčajné zrieknutie sa blýskavej dráhy a znakom, že nehnevá
         sa, vymenoval ho za dvorného poľovníckeho majstra, ktorú dvornú hodnosť mal až do smrti.
         Zomrel 11. októbra roku 1875.
   </p>
   <p>
    Toto je nebúrny priebeh jeho zovnútorného života, ničím zvláštnym neoplývajúci. Avšak v
         ráme tomto suchom pri pozorovaní a ocenení jeho diel namaľuje sa nám obraz pôvabný, hlboký,
         presýtený barvami a ušľachtený líniami umeleckých foriem. Pokúsime sa o to.
   </p>
   <p>
   </p>
   <p>
    <span class="bold">
     <strong>
      II
     </strong>
    </span>
   </p>
   <p>
   </p>
   <p>
    Dľa vlastného zoznania Alexej Konstantinovič už v šiestom roku počal čarbať na papier a
         písať verše. Za mladi tŕň sa ostrí. Prvá veršová kniha, čo mu do mladých rúčok prišla, bol
         nejaký tlstý sborník, zle tlačený, zaviazaný v doskách špinavo-červených. Tam bolo niekoľko
         básní najlepších ruských poetov. Zovňajšok tejto knihy utkvel v jeho pamäti a dľa jeho
         slov, „i teraz (dvoma rokmi pred smrťou) zatrepotalo by jeho srdce, jestli by ho niekde
         videl“. Knižku vláčil so sebou neustále, skryl sa s ňou v záhrade lebo v lese, aby ležiac
         pod stromami, čítal v nej po celé hodiny. Skoro naučil sa ju naspamäť; on obdivoval muziku
         rozličných rytmov a osvojil si techniku verša i jeho prozódiu. Jeho prvé pokusy boli
         detinské a slabušké — no v metrickom ohľade bezúhonné. Hľa, to prednosť ruského jazyka a
         jeho rozvitej akcentológie. Každé ruské slovo má veľmi silný akcent, prízvuk, ktorý často
         pri sklonení
    <sup>
     [
     <a class="footnote" href="#ftn.d56e2716" name="d56e2716">
      238
     </a>
     ]
    </sup>
    prechádza z jednej slabiky na druhú. Dĺžky Rusi nemajú. Tento prízvuk je veľkou
         charakteristikou slova; pre nás je on ťažkosťou, no Rusom veľkou pomôckou pri básnení i
         čítaní básní. Ruská báseň má okrem rýmu dokonalú prozódiu, bez nej nedá sa ani myslieť
         verš. Poneváč prízvuk je rozmanitý, i ruský verš môže byť rozmanitejší než u druhých
         slavianskych národov. Ruské jamby sú zvučné, prirodzené, kdežto my bojujeme s predložkami
         jednoslabičných slov, alebo pomáhame si na počiatku riadku daktylmi. My musíme utvoriť si
         pravidlo o obojetných slabikách, ináč by sme nevyšli. V ruštine sama mluva dáva pravidlo.
         Básnikovi treba znať iba schému — a slová samé mu ukazujú, ako chcú stáť, aby vyšlo
         pravidelné prízvukové metrum. U nás je prízvuk voždy na prvej slabike — a keď je slovo
         trojslabičné, i na tretej, t. j. potrebuje-li to básnik. Ináč tretia slabika môže byť i
         obojetnou. A poneváč sú tieto pravidlá len prijaté, sám prízvuk nie tak silný ako ruský, i
         náš verš nemôže sa porovnať s ruským čo do plnosti zvuku a muziky. No vďaka Bohu, i u nás
         vyčistili sme z veľkej čiastky prozodický šlendrián. Hviezdoslav dokázal v „Hájnikovej
         žene“, jak ďaleko možno vycibriť slovenský jambický verš.
   </p>
   <p>
    Tolstoj pilne pokračoval v cvičbe po mnoho rokov, až roku 1842, teda čo dvadsaťpäťročný
         muž, videl tlačené nie verše, ale prvé svoje prozaické práce. Roku 1855, uverejnil prvý
         cyklus veršov. Jeho poetické práce vychádzali v Katkovovom
    <sup>
     [
     <a class="footnote" href="#ftn.d56e2724" name="d56e2724">
      239
     </a>
     ]
    </sup>
    „Russkom vestniku“ a vo „Vestniku Jevropy“.
   </p>
   <p>
    Prv než prejdeme k týmto menším jeho prácam, počujme básnika, čo hovorí o svojom
         vnútornom živote. V liste na Gubernatisa stojí: „Poneváč želali ste si mať charakteristiku
         môjho mravného života — ja vám poviem, že odhliadnuc od poézie, ja som od detstva pocítil
         neodolateľnú náklonnosť k umeniu vôbec, vo všetkých jeho prejaveniach. Ten lebo onen obraz,
         lebo socha, lebo dobrá muzika, robili na mňa taký dojem, že mi doslovne vlasy na hlave
         vstávali. Mal som trinásť rokov, keď som cestoval s rodinou do Itálie prvý raz. Vylíčiť vám
         celú silu mojich dojmov a celý prevrat, ktorý stal sa vo mne, keď odokryli sa poklady
         umenia duši mojej, bolo by nemožné. Ja som o tom dojme mal istý predcit prv, než som videl
         umelecké diela. My počali sme Veneziou, kde môj ujec nakúpil v starom palazzo Grimani mnoho
         umeleckých predmetov. Medzi nimi nachádzalo sa poprsie mladého Fauna, pripisovaného
         Michelangelovi, jedno z najveľkolepejších umeleckých diel, ktoré poznám: toto poprsie
         nachádza sa teraz v Petrohrade a patrí grófovi Pavlovi Sergejevičovi Stroganovovi. Keď
         poprsie preniesli do hotela, kde sme bývali, neodchádzal som od neho. Nocou vstával som
         podívať sa naň a pocítil som tam najkrutejší strach vo svojej fantázii: pýtal som sa seba
         samého, čo by som urobil k zachráneniu poprsia, keby razom požiar vzňal sa v hoteli a
         proboval som, či v takom páde vládzem uniesť sochu na svojich rukách.“
   </p>
   <p>
    „Z Venezie išli sme do Milána, Florencie, Ríma i Neapola a v každom z týchto miest
         rástol vo mne entuziazmus i láska k umeniu, takže po návrate do Ruska pocítil som opravdivú
         túžbu po Itálii, ako po vlasti túži človek v cudzine; v zúfalstve nechcel som nič jesť, ani
         vo dne ani v noci; nocou plakal som zo sna, keď sny ma zaniesli do môjho strateného raja.“
   </p>
   <p>
    „S touto náruživosťou k umeniu a Itálii skoro spojila sa iná a tvorila s ňou pravý
         kontrast, ktorý na prvý pohľad zdá sa byť nemožným: to bola náruživosť k poľovke. S
         dvadsiatym mojím rokom bola taká silná, že som sa jej oddával s ohňom, žertvoval som jej
         celý svoj čas, ktorý som len mohol si uloviť. V ten čas bol som u dvora cára Nikolaja a
         viedol život veľmi svetský, ktorý ma tiež veľmi priťahoval; no vzdor tomu ubehol som často
         hluku dvorskému a stratil som sa na celé týždne v horách, niekdy s priateľom, ale najviac
         sám. Medzi našimi majstrami v honbe skoro slul som výtečným poľovníkom na medvede a losy a
         celkom pohrúžil som sa do živlu, ktorý tak málo harmonizoval s mojimi artistickými
         inštinktmi a podmienkami môjho oficiálneho života; no on neostal bez vplyvu na barvu môjho
         poetického tvorenia. Mne zdá sa, že tomuto poľovníckemu životu ďakujem, že temer všetky
         moje básne písané sú v tóne majornom, medzitým čo temer všetci moji krajania spievali v
         minornom. Ja mám pevné namerenie, že v svojej starobe opíšem mnohé úchvatné epizódy z
         tohoto lesného života, ktorý som viedol v najlepších rokoch a od ktorého moja terajšia
         nemoc odtrhla ma iste navždy. Teraz poviem len toľko, že moja láska k našej divokej prírode
         vyrazená je v mojich poetických dielach práve tak silno, ako môj cit pre plastickú krasotu.“
    <sup>
     [
     <a class="footnote" href="#ftn.d56e2736" name="d56e2736">
      240
     </a>
     ]
    </sup>
   </p>
   <p>
    Pravdivosť týchto posledných slov dokážeme veľmi ľahko zo samých básní Tolstého. Ale
         divíme sa, že lásku k slobodnej prírode a životu v nej a umeniu považuje za kontrast.
         Myslíme, že artisticky naladené prírody voždy hlboko ponímali prírodu a milovali voľný
         život v prírode. Kde to nenachádzame, je to výnimkou. Tak napr. Michelangelo nespomenul vo
         svojich početných spisoch, básňach, listoch ani raz krásy krajinárske, ba ani nemaľoval
         niečo podobného. Vasari myslí, že nemá zmysel pre prírodné krásy. No pravidlo je, že poeti
         a výtvarní umelci boli voždy velikými znalci a milovníkmi slobodnej prírody.
   </p>
   <p>
    Vezmime báseň, v ktorej vyniká Tolstoj čo plastik. Je to „Grešnica“. Obsah: Národ kypí,
         veselie, smiech, lutny a cimbaly zvonia. Okolo zeleň i kvety. Medzi stĺpmi podňatý je ťažký
         zlatohlav, aby bolo vidno do teremu hodujúcich. Všade horí krištáľ i zlato, za stolom hostí
         šumný chór. Ich hovor zlieva sa s muzikou.
   </p>
   <p>
    Nič netiesni besedu: slobodno hovoria o nenávistnom jarme Ríma, o tom ako panuje Pilát —
         o tom neobyčajnom mužovi, čo zjavil sa v Judstve. Ten horí láskou k ľudstvu, učí národ
         skromnosti, zákony Mojžiša kladie pod zákon lásky. Netrpí pomsty, ani hnevu, káže
         odpustenie, slepým dáva zrak, chromým zdravé údy. On nepotrebuje vyznanie, jemu je otvorené
         srdce i myseľ,
    <span class="emphasis">
     <em>
      jeho spytujúceho pohľadu ešte nikto nevydržal
     </em>
    </span>
    . Teraz
         ten muž spoza Jordánu sem prišiel v tento kraj.
   </p>
   <p>
    Tak hovoria hostia za dlhým stolom. Medzi nimi hoduje pyšná hriešnica. Pri jej opise už
         vidíme velikého majstra plastiky. „Jej neskromné okrasy hovoria o hriešnom živote; no padlá
         deva je prekrásna. Ona pokoruje krásou mužov i starcov: oči posmešné i smelé, jak sneh
         Libána zuby biele, jak plameň horúci úsmev; okolo drieku, padajúc široko priehľadné tkanivá
         dráždia oko, z nahého pleca spustené. Jej záušnice i náramky zvonia a volajú k vilnému
         pôžitku a plamenným útechám; brilianty blýskajú sa, vlasy perlovou niťou popretkávané hádžu
         tieň na perny a lnú sa nadol.“
   </p>
   <p>
    I počúva ona rozhovory. Hrdosť je v nej urazená. „Ja nebojím sa,“ riekne, „chcete
         stávku? Nech príde váš učiteľ, on nezmätie moje oči.“
   </p>
   <p>
    Víno leje sa, šum a smiech, lutny a cimbaly zvonia — kadidlo vonia — tu k bujným
         hodovníkom blíži sa muž krásny. Jeho čudesné
    <sup>
     [
     <a class="footnote" href="#ftn.d56e2758" name="d56e2758">
      241
     </a>
     ]
    </sup>
    ťahy, tvár, postup i pohyby v blesku mladej krásy sú plné ohňa a oduševnenia;
         jeho veličestvenný pohľad dýše neodolateľnou mocou, k zemným útechám netúži, hľadí do
         budúcnosti. To muž, smrteľníkom nepodobný, pečať vyvolenca je na ňom, jasný ako boží
         archanjel, keď plamenným mečom démona hnal do priepasti.
   </p>
   <p>
    Nevoľno hriešna žena zmiatla sa jeho veličím, nesmelo klopí oči — no rozpomenúc sa na
         svoj výzyv, vstane zo stolca, svoju hybkú postavu vzpriamiv, smelo vystúpi dopredku a
         podáva príchodziemu penivý pokál s drzým úsmevom:
   </p>
   <p>
    „Ty si to, čo učíš odriekať sa? Neverím tvojmu učeniu, moje je vernejšie a lepšie! Mňa
         nepomýli tvoj štyridsaťdňový pôst v púšti! Mňa vábi len rozkoš, neznám pôstu, ani modlitby,
         ja verím iba na krásu, slúžim vínu a celovaniu, môj duch tebou nedotknutý, smejem sa tvojej
         čistote!“
   </p>
   <p>
    Ešte zunela jej reč, ešte smiala sa, i ľahká pena vína bežala po prsteňoch jej ruky —
         keď vznikol všeobecný hovor:
   </p>
   <p>
    „Ona mýli sa! V zablúdenie priviedla ju príchodzieho tvár! To nie učiteľ pred ňou, to
         Ján z Galiley, jeho miláčik-učeník.“
   </p>
   <p>
    A za ním, spokojnou tvárou prichádza k teremu druhý. V jeho skromnom výraze niet ohňa,
         ani oduševnenia, no hlboká myšlienka leží na jeho divnokrásnom čele. To nie je orlí pohľad
         proroka, nie prelesť anjelskej krásy — delia sa na dve polovice jeho vlnisté vlasy —
         padajúc na chitón;
    <sup>
     [
     <a class="footnote" href="#ftn.d56e2774" name="d56e2774">
      242
     </a>
     ]
    </sup>
    vlnená ríza objíma strojný
    <sup>
     [
     <a class="footnote" href="#ftn.d56e2780" name="d56e2780">
      243
     </a>
     ]
    </sup>
    vzrast, v pohyboch je skromný a prostý. Okolo prekrásnych úst ľahko rozdvojená
         vinie sa mu brada. Takých očí blahých a jasných nikto nevidel nikdy.
   </p>
   <p>
    I roznieslo sa národom šumenie tíšiny, srdcia hostí potriasli sa. Zamĺkol hovor. A on, v
         mlčaní hlbokom, obišiel sediacich tichým okom, nevchádzajúc v terem veselý, na drzú devu
         samochválnu pozrel bôľnym pohľadom.
   </p>
   <p>
    A bol ten pohľad ako lúč dennice; všetko odkrylo sa jemu, i v srdci mračnom devy
         rozohnal nočnú tmu. A všetko, čo tam tajilo sa, čo bolo spáchané v hriechu, ožiarilo sa
         bleskom pred jej očami. Nepravda žitia stala sa jej jasnou, i lož zločinných diel. Prvý raz
         hnusilo sa jej zlo, no v blahom pohľade čítala trest i milosrdenstvo. A cítiac nový závan,
         ešte bojac sa zemských túh, stála v kolísaní…
   </p>
   <p>
    Razom v tíšine ozval sa ceng: to z ruky jej vypadol pokál; počuť ston duše stiesnenej —
         bledne mladá hriešnica, trasú sa rozovreté ústa — i padla na tvár v horkom plači pred
         svätyňou Krista…
   </p>
   <p>
    Predstavte si toto všetko, tu biedne podané mojím nehybkým prozaickým perom, v dokonalej
         forme veršovej, jazykom zvučným a priehľadným ako hôrny krištáľ, slovami prípadnými,
         obliatymi mäkkou lahodou ruského jazyka — a uznáte, že stojíte pred dielom veľkej umeleckej
         sily. Tie kontrasty — ach, a v nich spočíva tajnosť umenia — oslňujú dušu vašu. Uznáte, že
         potrebné, nezbytné bolo opísanie zvodných vilných krás Fryné hebrejskej — to nie
         vrchlickiáda pustá a bezduchá — lebo telesná prelesť devy vyzdvihuje duchovnú čistotu
         Spasiteľa. A medzi Jánom a Kristom zase kontrast — jak jemný a pritom pôsobivý, silný.
         Geniálny zvrat devinej mýlky — jak prekvapí nás, pritiahne a oduševní. Koľko tam pravdy —
         vy veríte, že tak muselo stať sa a nie ináč. Plastika postáv prechádza až po hranicu
         výtvarníctva. Nikdy slovami nebola tak opísaná Kristova zovnútorná svätosť — a vcelku aká
         prostota, každému mysliacemu umu i cítiacemu srdcu prístupná a blízka. Verše lejú sa ako
         med hymétsky, a v nich predsa hlboká etická i estetická pravda. Víťazstvo ducha nad
         prekrásnou hmotou, čistoty nad bujnou, blýskavou hriešnosťou. Ale to predsa nie didaktika,
         to poézia, to umenie. Oj sväté veliké dielo, dielo umenia! Blížime sa k Bohu, keď tvoríme i
         keď ponímame suverénnu silu formy.
   </p>
   <p>
   </p>
   <p>
    <span class="bold">
     <strong>
      III
     </strong>
    </span>
   </p>
   <p>
   </p>
   <p>
    Postava a doba Ivana Vasilieviča Hrozného mocne priťahovala ducha Alexeja
         Konstantinoviča: tam našla jeho majórna poézia dosť priestranstva. Okrem veľkých diel,
         poťahujúcich sa na ivanovské obdobie, o ktorých prehovoríme nižšie, zanechal viac drobných
         básní, v ktorých surovo-ukrutný, no pritom geniálny samoderžavec hrá zástoj.
   </p>
   <p>
    Ivan založil a upevnil mohutnosť ruskej deržavy, zosústredil vládu, pokoril mocných
         bojarov, ktorí mali sto chutí rozložiť ruskú zem na údelné kňažstvá a z deržavy urobiť
         bojarskú oligarchiu. Túto zásluhu musí mu dať história ruského hosudarstva. Pravda, že
         prísnosť jeho konečne upadla do výstrednosti, že stal sa hrozným a krvavým. No bujnosť
         slavianskych veľmožov, v slavianskej prírode zakotvený separatizmus, voľnosť, prechádzajúca
         do sebevoľnosti, to všetko nedalo sa skrotiť v jemných rukavičkách, i tak neznámych tomu
         veku. So suchým zhorelo i mokré — a tie tragické momenty, ktoré plynuli z prechmatov
         Ivanových, veľmi zručne použil básnik k docieleniu poetických dojmov.
   </p>
   <p>
    „Kňaz Michailo Repnin“ volá sa jedna z ivanovských romancí Tolstého:
   </p>
   <p>
    „Bez oddychu hostí sa Ivan Vasilievič s udalou družinou pod mátuškou Moskvou.
   </p>
   <p>
    Za stolmi sedia jeho opričníci (telesná stráž), lejú sa cárske vína na bohaté koberce,
         spievajú husliari piesne.
   </p>
   <p>
    Spievajú o veľčinoch minulých cára, ako zbraňou vzal Astrachan i Kazaň.
   </p>
   <p>
    Ale hlas minulej slávy neveselí cára, on velí, aby mu podali náličnicu.
   </p>
   <p>
    Zdravstvujte tiuni (úradníci), opričníci moji, a vy hlasnejšie bite v struny —
         bajani-slávici.
   </p>
   <p>
    Nech si vyberie každý náličnicu, ja prvý otváram chorovod!
   </p>
   <p>
    A za mnou, moji tiuni, opričníci moji, a vy hlasnejšie bite v struny — bajani-slávici.
   </p>
   <p>
    A všetci pozdvihli poháre, nepozdvihol iba jeden: jeden nezdvihol pohár, Michailo, kňaz
         Repnin.
   </p>
   <p>
    Ó, cár, zabol si ty Boha, svoju hodnosť si zabol! Opričinou si sa okrúžil na biedu!
   </p>
   <p>
    Rozožeň deržavným slovom psie deti; či ty máš, ó, panovníku, v maškaráde tancovať?
   </p>
   <p>
    No cár, nachmúriac brvy: Tys oslabol na ume, alebo si sa opil! Mlč, drzý rab!
   </p>
   <p>
    Nehovor slova a vezmi masku — lebo ináč, prisahám, prežil si svoj posledný deň!
   </p>
   <p>
    Tu vstal a pozdvihol pohár Repnin, spravodlivý kňaz. Nech zhynie opričina! riekol a
         prekrižoval sa.
   </p>
   <p>
    Nech zdravstvuje naveky náš pravoslávny cár, nech riadi nás ako indy.
   </p>
   <p>
    Nech opovrhuje ako zradou, slovom nehanebného lichotenia: masky nedám si na tvár v moju
         poslednú hodinu.
   </p>
   <p>
    On hovoril a náličnicu nohami rozdupal, z ruky mu vypadol pohár na zem.
   </p>
   <p>
    Umriže, drzý! skríkol cár — a padol žezlom prebodnutý Repnin, spravodlivý kňaz.
   </p>
   <p>
    A znovu pozdvihli poháre, opričníci znovu rozbúrili sa veselím.
   </p>
   <p>
    Ale zvuk pohárov a džbánov cára neveselí.
   </p>
   <p>
    Zabil, zabil som nadarmo verného sluhu, nemôžem sa ďalej radovať.
   </p>
   <p>
    Darmo lejú sa vína na cárske koberce, darmo spievajú cárovi husliari.
   </p>
   <p>
    Spievajú o veľčinoch minulých cára, ako zbraňou vzal Astrachan i Kazaň!“
   </p>
   <p>
    Báseň je písaná v staroruskom slohu a upomína na tón ruských hrdinských „bylín“.
   </p>
   <p>
    Formou moderná, ale obsahom čisto ruská báseň je „Vasilij Šibanov“.
    <sup>
     [
     <a class="footnote" href="#ftn.d56e2860" name="d56e2860">
      244
     </a>
     ]
    </sup>
    Nemýlim-li sa, Schillerove balady boli asi obrazcom k tejto tvorbe:
   </p>
   <p>
    „Kňaz Kurbskij útekom spasil sa od cárskeho hnevu, s ním ušiel i Vaska Šibanov, jeho
         stremianný (sluha, čo strmeň držiava, sluha pri koňoch). Tučný bol kňaz, kôň pod ním
         klesol, čo robiť v hmlistej noci? Verný Šibanov oddal vojvodcovi svojho koňa: skáč, kňaz,
         do nepriateľského stanu, ja peši pôjdem. Kňaz doskákal, sedí v litovskom šiatri, okolo
         Litvini, obdivujúc kňaza a tešiac sa, že kňaz Kurbskij stal sa im priateľom.
   </p>
   <p>
    No kňaza neteší nová česť, on je plný žlče a zloby, a chystá sa vyčítať cárovi listom
         všetko, čo mu dávno na duši bolo. I píše bojar celú noc, pero jeho pomstou sála, zlými
         slovami raniť chce cára. Zora našla hotový list. Ale bieda! Kto opováži sa oddať Ivanovi
         drzé slová, komu nie je milá hlava? Tu prichodí Šibanov v potu a prachu: ,Kňaz,
         nepotrebuješ moju službu? Hľa, naši mňa nedohonili.‘ Kňaz mu oddá list na Ivana.
   </p>
   <p>
    Hromom zunia nad Moskvou zvony, sám cár v pustovníckom odeve zvoní: či volá nazad pokoj,
         či pochováva naveky svedomie? Často a mierne bije na zvon, na zvon počúva moskovský národ a
         modlí sa, plný strachu aby deň minul sa bez popravy.
   </p>
   <p>
    V odvetu panovníkovi zvoní ľúty Viazemskij, Vaska Griaznoj, i Maľuta, i Bohom prekliaty
         Basmanov.
   </p>
   <p>
    Cár skončil, na žezlo opierajúc sa ide — tu zďaleka jede posol, nad čiapkou list držiac.
         Skočiac z koňa, podíde k cárovi pešo a hovorí, neblednúc: ,Od Kurbského kňaza Andreja!‘
   </p>
   <p>
    Oči cára zbĺknu plameňom: ,Na mňa od zlodeja?‘ Čítajte, diačkovia, nahlas list od slova
         do slova.‘ Ako Šibanov podáva list, Ivan vrazil do nohy poslovej ostrý koniec žezla, oprel
         sa oň a počúva.“ List zneje:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       „Carju, proslavľajemu drevle ot vsech,
No tonušču v skvernach obilnych!
Otvetstvuj, bezumnyj, kakich radi grech,
Pobil jesi dobrych i silnych?
Otvetstvuj, ne jimi ľ sred ťažkoj vojny,
Bez sčota tverdyni vragov sraženyj?
Ne jich-li ty mužestvom slaven?
I kto jim byst vernosťju raven?
Bezumnyj! Iľ mnišis bessmertneje nas,
V nebytnuju jeres preľščennyj?
Vnimajže! Prijdet vozmezdija čas,
Pisanijem nam predrečennyj,
I az, iže krov v neprestannych bojach,
Za tija, jaki vodu lijach i lijach,
S toboj pred sudeju predstanu!“
Tak Kurbskij pisal k Joannu.
      </span>
     </p>
    </div>
    <sup>
     [
     <a class="footnote" href="#ftn.d56e2886" name="d56e2886">
      245
     </a>
     ]
    </sup>
   </p>
   <p>
   </p>
   <p>
    „Šibanov mlčal. Z prebodnutej nohy krv rudým vyteká tokom, i cár hľadel v pokojnú tvár
         sluhovu: ,Áno, tvoj pán má pravdu! Niet pre mňa útechy! Krv dobrých a silných vylial som,
         ja pes nedôstojný a smradľavý! Posol, ty nie si rab, ale priateľ jeho, a musí mať veľa
         verných, keď teba tak vydal za nič — stúpaj do mučiarne.‘
   </p>
   <p>
    Katani mučia Šibanova: vydaj zradcov, odkry zradu!
   </p>
   <p>
    Cár pýta sa: ,Nu, vydal druhov svojho pána?‘ Odpovedajú: ,Cár, jeho jediné slovo je:
         sláva môjmu pánovi!‘
   </p>
   <p>
    Večer prišiel, mučenie obnovilo sa. ,Nuž čo, nazval posol zlodejov?‘
   </p>
   <p>
    Cár, blízky je jeho koniec, ale on vraví vždy len to jedno: ,Ó, kňaz, ktorý si ma vydal
         za okamih sladkej pomsty, nech Boh ti odpustí pred otčinou! Uslyš ma, Bože, v predsmrtnú
         moju hodinu, jazyk môj onemieva, zrak môj hasne, no v srdci mám ľúbosť a odpustenie! Uslyš
         ma, Bože, v predsmrtnú moju hodinu, odpusti môjmu pánovi! Jazyk môj onemieva, zrak môj
         hasne, no slovo moje jediné je:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       ,Za groznogo Bože, carja ja moľus,
Za našu sviatuju, velikuju Rus —
I tverdo ždu smerti želannoj!
Tak umer Šibanov stremiannoj.‘
      </span>
     </p>
    </div>
    <sup>
     [
     <a class="footnote" href="#ftn.d56e2919" name="d56e2919">
      246
     </a>
     ]
    </sup>
   </p>
   <p>
   </p>
   <p>
    Pravda, v básni nenájdeš Schillerovej sentimentality, tyran neželá si byť „im Bunde der Dritte!“
    <sup>
     [
     <a class="footnote" href="#ftn.d56e2936" name="d56e2936">
      247
     </a>
     ]
    </sup>
    Sudba ide svojou neúprosnou logikou ďalej, no titanské samožertvovanie sa sluhu
         dojíma mocne a celá tragika ruského národa javí sa v tej hĺbke odriekania, vernosti a lásky
         k otčine. Za velikú Rus modlí sa umierajúci v mukách Šibanov, za hrozného cára, ktorý ho
         dal mučiť, za svojho pána, ktorý vydal ho Ivanovi za okamih sladkej listovej nadávky. V
         našich časoch sýteho egoizmu a hladného zúrenia proti sýtym, temer nepochopiteľný je
         idealizmus Šibanova. My, západom a jeho židovským fermentom presiaknutí ľudia, hrozíme sa
         nad mučeníctvom a temer neestetickou zdá sa nám tvrdosť a nezlomnosť v utrpení. Naši noví
         poeti rozvaľujú sa po hodvábnych posteliach, dajú sa viazať „dlouhými vlasemi“ a lížu prach
         u nôh vilných žien. Zoženštilá chasa takzvaných „moderných poetov“ káže pozemské „nebe“ — a
         nebadá, že len sila zaslúži i pôžitok.
   </p>
   <p>
    Nadmieru milé sú Tolstého piesne v duchu národnom; pravda, on im dáva ostrú pointu. Tak
         spieva:
   </p>
   <p>
    „Ej, keby Volga mátuška nazad tiekla! Keby možno bolo, bratci, počať žiť od počiatku!
         Oj, keby zimou kvety rozkvitali, keby sme ľúbili a nerozľúbili! Keby bolo možno na dno
         morské, keby bolo možno veriť krásnym devám! Oj, keby všetky baby boli molodcami,
    <sup>
     [
     <a class="footnote" href="#ftn.d56e2946" name="d56e2946">
      248
     </a>
     ]
    </sup>
    keby pohár voždy dochodil k ústam! Keby drábov pobral čert! Keby vrecká voždy
         zvonili peniazmi! Keby sme mali, bratci, všetci svoje kaftany! A keby hladný každý deň
         obedoval! A báťuška cár náš keby vedel vždy celú pravdu!“
   </p>
   <p>
    To pieseň povolžskýoh chlapcov-junákov, no má ostrú pointu v tom, že nemožno cárovi
         vedieť vždy celú pravdu. Lebo len tak dajú sa vysvetliť biedy, že molodec nemá svojho
         kaftana a každý deň neobeduje.
   </p>
   <p>
    Iný raz zase spieva o
    <span class="emphasis">
     <em>
      pravde
     </em>
    </span>
    na ruský lad: „Ach, ty si, pravda,
         mátuška, veliká a široko stojíš! Ty si sa zdvihla horou až do neba, ty si sa, hosudaryňa,
         rozvalila stepami, rozliala si sa sinými morami, okrášlila si sa mestami ľudnatými,
         rozrástla si sa lesmi hustými. Neobjechať teba za sto liet, pozrieť na teba, čiapka zvalí
         sa! Sedem bratov vyjechalo, dobrých molodcov, aby videli, aká je pravda, kde býva. Veď
         mnoho o nej hovorené, mnoho o nej napísané, mnoho o nej nalhané. Poskákali molodci,
         poodjechalí k pravde zo siedmich strán, uvideli pravdu zo siedmich koncov. Hľadeli dobrí
         molodci, pokrútili hlavami udatnými. A vrátili sa do svojho rodiska, a každý hovorí o
         pravde po svojom: jeden ju nazýva horou vysokou, iný mestom ľudnatým, ten zase morom, ten
         lesom a ten stepou. I povadili sa bratia medzi sebou, vyňali meče oceľové a rúbali druh
         druha do smrti, a rúbajúc sa, hanili sa, a brat brata nazýval klamárom. Konečne ľahli do
         jedného, sedmoro bratov udatných. Umierajúc, každý synovi kázal, rúbať sa do smrti a padať
         za pravdu. Takže i syn synovi kázal, a dosiaľ ich vnukovia rúbajú sa, všetci rúbajú sa za
         pravdu na velikú svoju biedu.“ Je toto veľmi uhneťujúce dokončenie. Veliký vyznieva z
         básne, a my čujeme z nej to večné Pilátovo „čo jest pravda?“
   </p>
   <p>
   </p>
   <p>
    <span class="bold">
     <strong>
      IV
     </strong>
    </span>
   </p>
   <p>
   </p>
   <p>
    Prejdime k veselšiemu. „Kolokolčiki“.
    <sup>
     [
     <a class="footnote" href="#ftn.d56e2971" name="d56e2971">
      249
     </a>
     ]
    </sup>
    Táto prekrásna báseň dokazuje, že v duši každého pravého ruského človeka, ako
         nerozlučiteľný doplnok jeho patriotizmu, idea všeslavianstva býva a panuje v najskrytejšom
         uhle duše. Alexej iste nepatril ku škole Ivana Sergejeviča Aksakova, ba jednou básňou
         viedol s ním duchaplnú polemiku. Alexej, človek dvorný, svetský, s vysoko umeleckým
         naladením, nespúšťal sa rád do denného ruchu strán a politických rozčúlení. Ale niet Rusa,
         z ktorého nevystrčilo by sa ako šidlo z mecha, veliké i široké slavianske zoznanie, jestli
         len ako Pypin naschvál rozumom neutlmuje v sebe prirodzený cit. Báseň počína sa:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Kolokolčiki
       <sup>
        [
        <a class="footnote" href="#ftn.d56e2983" name="d56e2983">
         250
        </a>
        ]
       </sup>
       moji, cvetiki
       <sup>
        [
        <a class="footnote" href="#ftn.d56e2987" name="d56e2987">
         251
        </a>
        ]
       </sup>
       stepnyje!
Čto gľadite na meňa, temnogolubyje?
I o čom zvonite vy, v deň veselyj maja,
Sred nekošenoj travy, golovoj kačaja?
       <sup>
        [
        <a class="footnote" href="#ftn.d56e2991" name="d56e2991">
         252
        </a>
        ]
       </sup>
      </span>
     </p>
    </div>
    <sup>
     [
     <a class="footnote" href="#ftn.d56e2996" name="d56e2996">
      253
     </a>
     ]
    </sup>
   </p>
   <p>
   </p>
   <p>
    Kôň nesie básnika, on tepe kopytom kvietky; básnik prosí, aby ho nekliali za to. On by
         rád ich netepať — ale:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Ja leču, leču streloj, toľko pyl
       <sup>
        [
        <a class="footnote" href="#ftn.d56e3019" name="d56e3019">
         254
        </a>
        ]
       </sup>
       vzmetaju,
koň neset meňa lichoj
       <sup>
        [
        <a class="footnote" href="#ftn.d56e3023" name="d56e3023">
         255
        </a>
        ]
       </sup>
       — a kuda — neznaju!
      </span>
     </p>
    </div>
    <sup>
     [
     <a class="footnote" href="#ftn.d56e3028" name="d56e3028">
      256
     </a>
     ]
    </sup>
   </p>
   <p>
   </p>
   <p>
    Kôň nie je učeným jazdcom cvičený maznavo, on je s búrkami známy, vyrástol v čistom
         poli, neblýska sa na ňom ako oheň, šabraka vyšívaná; kôň môj, kôň je slaviansky, divý,
         nepokorný. No tento verš podávam v origináli:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       On učennym jezdokom, ne vospitan v chole —
On s buranami znakom, vyros v čistom pole,
I nebleščet kak ogoň, tvoj čeprak uzornyj,
Koň moj, koň slavianskij koň, dikij, nepokornyj!
      </span>
     </p>
    </div>
    <sup>
     [
     <a class="footnote" href="#ftn.d56e3053" name="d56e3053">
      257
     </a>
     ]
    </sup>
   </p>
   <p>
   </p>
   <p>
    V tomto obraze jazdca i koňa vidíme neistú ešte sudbu sveta slavianskeho, čo objasní sa
         ešte lepšie ďalej: „Máme priestoru dosť, kôň môj, hovorí jazdec, zabudnúc na tesný svet,
         letíme vetrom k neznámemu cieľu! Čím skončí sa náš beh? Radosťou? Priepasťou? To znať
         nemôže žiaden človek, jedine Boh. Či nás zbojník zastrelí, a či doletíme do svetlého mesta,
         kde ulice ozývajú sa hromom zvonov a šumom búrneho, očakávajúceho národa. Hľa, ta ide zo
         západu jasné posolstvo.
   </p>
   <p>
    V kontuškách i halienkach idú k nám hostia na koňoch a máchajú bulavami.
    <sup>
     [
     <a class="footnote" href="#ftn.d56e3072" name="d56e3072">
      258
     </a>
     ]
    </sup>
    Podoprúc si bok jazdia, vietor rozdúva ich rukávy.
   </p>
   <p>
    A hospodár vyšiel pred svoj dvorec, vyšiel veľkolepý; jeho jasná tvár blýska sa novou
         slávou; všetkých jeho postava naplnila láskou i strachom; na čele jeho blýska sa čiapka Monomacha.“
    <sup>
     [
     <a class="footnote" href="#ftn.d56e3080" name="d56e3080">
      259
     </a>
     ]
    </sup>
    I hovorí:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       „Chleb da soľ! I v dobryj čas!
Govorit deržavnyj,
Dolgo, deti, ždal ja vas
V gorod pravoslavnyj!
I oni jemu v otvet:
,Naša krev jedina,
I v tebe my s davnych let
Čajem
       <sup>
        [
        <a class="footnote" href="#ftn.d56e3092" name="d56e3092">
         260
        </a>
        ]
       </sup>
       gospodina!‘“
      </span>
     </p>
    </div>
    <sup>
     [
     <a class="footnote" href="#ftn.d56e3097" name="d56e3097">
      261
     </a>
     ]
    </sup>
   </p>
   <p>
   </p>
   <p>
    Hromovo zaznejú zvony, husle zahrajú, hostia sadli okolo stolov, med i braga
    <sup>
     [
     <a class="footnote" href="#ftn.d56e3114" name="d56e3114">
      262
     </a>
     ]
    </sup>
    sa leje:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       „Šum letit na daľnyj jug,
K Turke i Vengeru —
I kovšej
       <sup>
        [
        <a class="footnote" href="#ftn.d56e3127" name="d56e3127">
         263
        </a>
        ]
       </sup>
       slavianskich zvuk
Nemcam ne po serdcu!“
      </span>
     </p>
    </div>
    <sup>
     [
     <a class="footnote" href="#ftn.d56e3132" name="d56e3132">
      264
     </a>
     ]
    </sup>
   </p>
   <p>
   </p>
   <p>
    A báseň končí zase nevinným:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Kolokolčiki moji, cvetiki stepnyje!
Čto gladite na meňa, temnogolubyje?
I o čom zvonite vy, v deň veselyj maja,
Sred nekošenoj travy, golovoj kačaja?
      </span>
     </p>
    </div>
   </p>
   <p>
   </p>
   <p>
    Zakončíme prehľad jeho drobných prác básňou, kde rozvinuje náhľady svoje o umení. Báseň
         hovorí:
   </p>
   <p>
    „Darmo myslíš, umelec, že si tvorcom tvojich tvorieb. Ony sa večne nosili nad zemou,
         okom neviditeľné. Nie, to nie Feidias vozdvihol olympického slávneho Zeusa! Či Feidias
         vydumal to čelo, tú leviu hrivu, láskavý, cárstvenný pohľad spod mraku obŕv hromonosných?
         Nie, to nie Goethe stvoril velikého Fausta, ktorý v staronemeckom odeve, ale v pravde
         hlbokej všesvetovej rovný je obrazu predvekovému od slova do slova! Alebo Beethoven
         vynašiel svoj pohrebný marš, či zo seba bral rad srdce trhajúcich akordov, plač
         nepotešiteľnej duše nad hynúcou velikou myšlienkou, rušenie svetlých svetov v beznádejnú
         priepasť chaosu? Nie, tieto zvuky blúdili voždy nesmiernym priestranstvom, on už hluchý pre
         zem, počul ich nezemský plač. Mnoho je v priestranstve neviditeľných foriem a neslyšateľných
    <sup>
     [
     <a class="footnote" href="#ftn.d56e3162" name="d56e3162">
      265
     </a>
     ]
    </sup>
    zvukov, mnoho je v ňom čudesných slov, i svetla, no vysloviť ich vie len ten,
         kto zná vidieť i čuť, kto uloviac črty kresby, len súhlas, len slovo, ťahá celú tvorbu v
         náš udivený svet. Ó, okrúž sa mrakom, poeta, okrúž sa mlčaním, buď samotný a slepý ako
         Homér a hluchý ako Beethoven, sluch duševný silnejšie napriahni, i duševné zrenie, a tak
         ako na tajnej listine ohňom vystupujú bezbarevné predtým riadky, tak naraz vystúpia pred
         tebou obrazy z mraku, vystúpia formy, ty ale ten okamih chytaj, hľaď, zatajac dýchanie!
         Tvoriac, pomni na mimoletné videnie!“
   </p>
   <p>
    Básnik zrovnáva sa týmto s ideou velikého Michelangela. Ten hovoril, že statua je a väzí
         v surovom balvane mramorovom, treba len vedieť odstrániť netrebné kusy z balvanu…
   </p>
   <p>
    Prvá z väčších prác Tolstého bol historický román „Kňaz Serebriannyj“.
    <sup>
     [
     <a class="footnote" href="#ftn.d56e3172" name="d56e3172">
      266
     </a>
     ]
    </sup>
    Román mal veľký úspech, tri vydania vyšli bystro jedno za druhým, preložili ho
         na jazyk francúzsky, nemecký (tri razy), anglický, italský a poľský. Maďarsko-nemeckým
         žargónom vyšiel v „Pester Lloyde“, a ani Lloydovo maušlovanie neoslabilo valne jeho dojem.
         Po italsky výborne preložil ho verénsky profesor Patuzzi, pomocou ruského spisovateľa
         Zadlera.
   </p>
   <p>
    I tento román vzatý je z doby Ivana Hrozného, a opísaný je v ňom ťažký čas Ivanovho
         vladárenia. Serebriannyj je veľkodušný, prostosrdečný bojar. Päť rokov vyjednával s kráľom
         poľským Žigmundom, ač svojou priamou prírodou znemožnil vyjednávania. Navrátiac sa do
         Ruska, našiel zem stenajúcu pod jarmom Ivanových opričníkov. Toto bola istého druhu stráž
         telesná, no mala strašné práva a zneužívala ich do krajnosti. Serebriannyj postavil sa
         smelo proti opričníkom.
   </p>
   <p>
    Slávne cárstvovanie Ivana zatemnilo sa pod piatimi rokmi, čo bol Serebriannyj na Litve.
         Cár preniknutý myšlienkou, že ho okružuje zrada, stvoril opričinu, na čele ktorej bol
         Maľuta Skuratov, človek diabolských inštinktov. Opričina rozniesla teror medzi ľud i
         magnátov.
   </p>
   <p>
    Serebriannyj smelo hovorí pravdu Ivanovi, podporovaný Maximom Skuratovom (synom Maľutu)
         a lstivým Borisom Godunovom nebojí sa cárskeho hnevu. On je presvedčený, že pravda a priamy
         čin musí zvíťaziť i voči takému despotovi, ako bol Ivan, a nemýlil sa.
   </p>
   <p>
    V prvej časti románu opisuje autor živými barvami cársku poľovku, byt a činy zbojníkov,
         vlastne nespokojencov utiahnuvších sa do hôr a vedúcich boj proti opričine, a uvádza na
         scénu známu historickú postavu Fiodora Basmanova. Hostinu Ivana v Slobode, kam sa utiahol z
         Moskvy, jeho strašný súd nad bojarom, do nemilosti upadlým (dal mu jedu do pohára), opísal
         Tolstoj horúcimi barvami. V poslednej čiastke opísané sú popravy Viazemského, Basmanovcov,
         Morozova a druhých, a tiež posolstvo Jermaka o pokorení Sibíri.
   </p>
   <p>
    Pre náš vkus je román „Kňaz Serebriannyj“ miestami pridobrodružný a romantický. No v ňom
         už zárod najslávnejšieho diela Tolstého, jeho dramatickej trilógie.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e2621" name="ftn.d56e2621">
        234
       </a>
       ]
      </sup>
      „Národnie noviny“ 1886, č. 174 — 177.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2638" name="ftn.d56e2638">
        235
       </a>
       ]
      </sup>
      <span class="emphasis">
       <em>
        mnohostrádalný
       </em>
      </span>
      — veľa trpiaci
     </p>
    </div>
    <div class="footnote">
     <p>
      <sup>
       [
       <a class="para" href="#d56e2650" name="ftn.d56e2650">
        236
       </a>
       ]
      </sup>
      <span class="emphasis">
       <em>
        Ivan S. Aksakov vytýkal mu umelecký aristokratizmus
       </em>
      </span>
      —
               Vajanský má podľa všetkého na zreteli kritické poznámky Aksakova o Tolstého poémach
               „Grešnica“ („Hriešnica“) a „Joann Damaskin“. Tolstoj odpovedal Aksakovovi v básni „I.
               S. Aksakovovi“ z roku 1859.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2670" name="ftn.d56e2670">
        237
       </a>
       ]
      </sup>
      <span class="emphasis">
       <em>
        Kraj ty moj, rodimyj kraj!
       </em>
      </span>
      —
      <span class="emphasis">
       <em>
        Báseň z roku
                  1856.
       </em>
      </span>
      (Rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Kraj ty môj, rodný kraj!
Konský beh na slobode!
V nebi krik orlích kŕdľov!
Vlčí hlas v poli!

Hoj, ty vlasť moja!
Hoj, ty les temravý!
Spev polnočný slávika!
Vietor, step a oblaky!
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e2716" name="ftn.d56e2716">
        238
       </a>
       ]
      </sup>
      <span class="emphasis">
       <em>
        sklonenie
       </em>
      </span>
      — skloňovanie
     </p>
    </div>
    <div class="footnote">
     <p>
      <sup>
       [
       <a class="para" href="#d56e2724" name="ftn.d56e2724">
        239
       </a>
       ]
      </sup>
      <span class="emphasis">
       <em>
        Katkov
       </em>
      </span>
      — Katkov, M. N. (1818 — 1887), reakčný publicista,
               redaktor „Ruského vestníka“ a „Moskovských vedomostí“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2736" name="ftn.d56e2736">
        240
       </a>
       ]
      </sup>
      <span class="emphasis">
       <em>
        krasota
       </em>
      </span>
      — krása
     </p>
    </div>
    <div class="footnote">
     <p>
      <sup>
       [
       <a class="para" href="#d56e2758" name="ftn.d56e2758">
        241
       </a>
       ]
      </sup>
      <span class="emphasis">
       <em>
        čudesný
       </em>
      </span>
      — nádherný, čarokrásny
     </p>
    </div>
    <div class="footnote">
     <p>
      <sup>
       [
       <a class="para" href="#d56e2774" name="ftn.d56e2774">
        242
       </a>
       ]
      </sup>
      <span class="emphasis">
       <em>
        chitón
       </em>
      </span>
      — (gr.) spodné rúcho
     </p>
    </div>
    <div class="footnote">
     <p>
      <sup>
       [
       <a class="para" href="#d56e2780" name="ftn.d56e2780">
        243
       </a>
       ]
      </sup>
      <span class="emphasis">
       <em>
        strojno
       </em>
      </span>
      — ladne, harmonicky
     </p>
    </div>
    <div class="footnote">
     <p>
      <sup>
       [
       <a class="para" href="#d56e2860" name="ftn.d56e2860">
        244
       </a>
       ]
      </sup>
      <span class="emphasis">
       <em>
        „Vasilij Šibanov“
       </em>
      </span>
      — v dielach „Vasilij Šibanov“, „Kňaz
               Michailo Repnin“ a v iných s témou Ivana Hrozného vylíčil Tolstoj spoločenské
               konflikty, boj absolutizmu s bojarstvom. No Ivana Hrozného vykreslil ako ukrutného
               tyrana, nevidel jeho progresívny význam pre ruské dejiny. Zatiaľ bojarov často
               idealizoval.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2886" name="ftn.d56e2886">
        245
       </a>
       ]
      </sup>
      <span class="emphasis">
       <em>
        „Carju, pravoslavľajemu drevle ot všech…“
       </em>
      </span>
      — (rus.) Doslovný
               preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         „Cárovi, všetkými kedysi velebenému,
no tonúcemu v chybách prehojných!
Odveť mi, pochabec, pre aké to hriechy
pobil si dobrých a silných?
Odveť, či nie oni, prostred ťažkej vojny
nespočet pevností nepriateľov dobyli?
Nie ich chrabrosťou si sa ty preslávil?
A kto sa im vernosťou vyrovnal?
Pochabec! Nazdáš sa vari, že si nesmrteľnéjší ako my,
pochybným bludom zmámený?
Daj pozor! Príde hodina odplaty
Písmom nám predpovedaná,
a ja, ktorý krv v neprestajných bojoch
za teba ako vodu som cedil a cedil,
s tebou pred sudcu sa dostavím!“
Tak Kurbskij písal Ivanovi.
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e2919" name="ftn.d56e2919">
        246
       </a>
       ]
      </sup>
      <span class="emphasis">
       <em>
        ,Za groznogo Bože, carja ja moľus…‘
       </em>
      </span>
      — (rus.) Doslovný
               preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         ,Za hrozného, Bože, cára sa modlím,
za našu svätú, veľkú Rus —
Pevne čakám smrť túženú!
Tak zomrel koniar Šibanov.‘
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e2936" name="ftn.d56e2936">
        247
       </a>
       ]
      </sup>
      <span class="emphasis">
       <em>
        „im Bunde der Dritte!“
       </em>
      </span>
      — (nem.) „v spolku tretím!“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2946" name="ftn.d56e2946">
        248
       </a>
       ]
      </sup>
      <span class="emphasis">
       <em>
        molodec
       </em>
      </span>
      — mládenec
     </p>
    </div>
    <div class="footnote">
     <p>
      <sup>
       [
       <a class="para" href="#d56e2971" name="ftn.d56e2971">
        249
       </a>
       ]
      </sup>
      <span class="emphasis">
       <em>
        „Kolokolčiki“
       </em>
      </span>
      — (rus.) „Zvončeky“, báseň zo štyridsiatych
               rokov. Sám Tolstoj považoval „Kolokolčiki“ za jednu zo svojich najlepších
               vecí.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2983" name="ftn.d56e2983">
        250
       </a>
       ]
      </sup>
      kolokolčik — zvonček, belasý kvietok
     </p>
    </div>
    <div class="footnote">
     <p>
      <sup>
       [
       <a class="para" href="#d56e2987" name="ftn.d56e2987">
        251
       </a>
       ]
      </sup>
      cvetiki — kvietočky
     </p>
    </div>
    <div class="footnote">
     <p>
      <sup>
       [
       <a class="para" href="#d56e2991" name="ftn.d56e2991">
        252
       </a>
       ]
      </sup>
      kačať — knísať
     </p>
    </div>
    <div class="footnote">
     <p>
      <sup>
       [
       <a class="para" href="#d56e2996" name="ftn.d56e2996">
        253
       </a>
       ]
      </sup>
      <span class="emphasis">
       <em>
        Kolokolčiki moji, cvetiki stepnyje!…
       </em>
      </span>
      — (rus.) Doslovný
               preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Zvončeky moje, vy kvietky stepné,
čo pozeráte na mňa temnobelasé?
A k čomu zvoníte, v deň veselý mája,
vprostred trávy nekosenej, hlávkou kývkajúc?
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e3019" name="ftn.d56e3019">
        254
       </a>
       ]
      </sup>
      pyl — prach
     </p>
    </div>
    <div class="footnote">
     <p>
      <sup>
       [
       <a class="para" href="#d56e3023" name="ftn.d56e3023">
        255
       </a>
       ]
      </sup>
      lichoj — rýchly
     </p>
    </div>
    <div class="footnote">
     <p>
      <sup>
       [
       <a class="para" href="#d56e3028" name="ftn.d56e3028">
        256
       </a>
       ]
      </sup>
      <span class="emphasis">
       <em>
        Ja leču, leču streloj, toľko pyl vzmetaju…
       </em>
      </span>
      — (rus.) Doslovný
               preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Ja letím, letím sťa strela, iba prach kúdolím,
kôň ma nesie vraný, ale kam, to neviem!
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e3053" name="ftn.d56e3053">
        257
       </a>
       ]
      </sup>
      <span class="emphasis">
       <em>
        On učennym jezdokom, ne vospitan v chole
       </em>
      </span>
      — (rus.) Doslovný
               preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         On skúsený jazdec, vychovaný nie v pohodlí —
On pozná snehové búrky, vyrástol v šírom poli,
A neskvie sa ako oheň tvoja zdobená čabraka,
kôň môj, kôň slovanský, kôň divý, nepoddajný!
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e3072" name="ftn.d56e3072">
        258
       </a>
       ]
      </sup>
      <span class="emphasis">
       <em>
        bulava
       </em>
      </span>
      — žezlo vojenského veliteľa
     </p>
    </div>
    <div class="footnote">
     <p>
      <sup>
       [
       <a class="para" href="#d56e3080" name="ftn.d56e3080">
        259
       </a>
       ]
      </sup>
      <span class="emphasis">
       <em>
        Monomach
       </em>
      </span>
      — Vladimír Vsevolodovič, zvaný Monomach (1053 —
               1125), knieža kijevský, ktorý sa pričinil o rozkvet Kijevskej ríše.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3092" name="ftn.d56e3092">
        260
       </a>
       ]
      </sup>
      čajem — očakávame, úfame
     </p>
    </div>
    <div class="footnote">
     <p>
      <sup>
       [
       <a class="para" href="#d56e3097" name="ftn.d56e3097">
        261
       </a>
       ]
      </sup>
      <span class="emphasis">
       <em>
        „Chleb da soľ! I v dobryj čas!…“
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         „Vitajte v dobrom čase!“ —
hovorí vládca,
„Dlho deti čakal som vás
v meste pravoslávnom!“
A oni mu v odpoveď:
„Naša krv je jedna
a v tebe z dávnych čias
čakáme pána!“
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e3114" name="ftn.d56e3114">
        262
       </a>
       ]
      </sup>
      <span class="emphasis">
       <em>
        braga
       </em>
      </span>
      — nápoj zo sladu a chmeľu
     </p>
    </div>
    <div class="footnote">
     <p>
      <sup>
       [
       <a class="para" href="#d56e3127" name="ftn.d56e3127">
        263
       </a>
       ]
      </sup>
      kovš — pohár, džbán
     </p>
    </div>
    <div class="footnote">
     <p>
      <sup>
       [
       <a class="para" href="#d56e3132" name="ftn.d56e3132">
        264
       </a>
       ]
      </sup>
      <span class="emphasis">
       <em>
        „Šum letit na ďalnij jug…“
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Hluk letí na diaľny juh,
k Turku a Vengercu —
a džbánov slovanských zvuk
Nemcom nie je po chuti!
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e3162" name="ftn.d56e3162">
        265
       </a>
       ]
      </sup>
      <span class="emphasis">
       <em>
        neslyšateľný
       </em>
      </span>
      — tichý, nečujný
     </p>
    </div>
    <div class="footnote">
     <p>
      <sup>
       [
       <a class="para" href="#d56e3172" name="ftn.d56e3172">
        266
       </a>
       ]
      </sup>
      <span class="emphasis">
       <em>
        „Kňaz Serebriannyj“
       </em>
      </span>
      — (rus.) „Knieža Strieborný“, román
               vydaný začiatkom šesťdesiatych rokov
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e3191">
       </a>
       Alexander Nikolajevič Ostrovskij
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e3198" name="d56e3198">
      267
     </a>
     ]
    </sup>
   </p>
   <p>
   </p>
   <p>
    Dňa 2. júna (dľa nového kal. 14. júna) zomrel na svojom statku v Kostromskej gubernii
         Alexander Nikolajevič Ostrovskij, predný dramaturg súčasnej literatúry ruskej. Narodil sa v
         Moskve 12. apríla 1823.
    <sup>
     [
     <a class="footnote" href="#ftn.d56e3208" name="d56e3208">
      268
     </a>
     ]
    </sup>
    Jeho otec N. F. Ostrovskij slúžil pri súde,
    <sup>
     [
     <a class="footnote" href="#ftn.d56e3214" name="d56e3214">
      269
     </a>
     ]
    </sup>
    potom pravotáril s neúspechom. Majúc mnoho detí, žil v biede, až druhým
         manželstvom popravil si svoje hmotné položenie. Alexander N., najstarší syn,
    <sup>
     [
     <a class="footnote" href="#ftn.d56e3220" name="d56e3220">
      270
     </a>
     ]
    </sup>
    nemal temer žiadnej výchovy. Matku skoro utratil. No predsa dali ho na
         gymnázium, potom na juridickú fakultu, tú nedokončil a stal sa registrátorom pri obchodnom
         súde v Moskve. Bývajúc na Zamoskvorečí, pozoroval život kupcov a hlboko študoval ich život.
         Prvý raz vystúpil na verejnosť s nevelikou scénou z kupeckého sveta roku 1847.
    <sup>
     [
     <a class="footnote" href="#ftn.d56e3226" name="d56e3226">
      271
     </a>
     ]
    </sup>
    Potom nasledovala veselohra „Svoji ľudi sočťomsia“,
    <sup>
     [
     <a class="footnote" href="#ftn.d56e3232" name="d56e3232">
      272
     </a>
     ]
    </sup>
    ktorou razom vydobyl si literárne meno. Behom siedmich rokov napísal osem
         kusov: „Bednuju nevestu“,
    <sup>
     [
     <a class="footnote" href="#ftn.d56e3239" name="d56e3239">
      273
     </a>
     ]
    </sup>
    „Bednosť ne porok“
    <sup>
     [
     <a class="footnote" href="#ftn.d56e3245" name="d56e3245">
      274
     </a>
     ]
    </sup>
    <sup>
     [
     <a class="footnote" href="#ftn.d56e3250" name="d56e3250">
      275
     </a>
     ]
    </sup>
    („Chudoba nie je hriechom“), „Ne v svoji sani ne sadis“,
    <sup>
     [
     <a class="footnote" href="#ftn.d56e3256" name="d56e3256">
      276
     </a>
     ]
    </sup>
    „Ne tak živi kak chočetsia“,
    <sup>
     [
     <a class="footnote" href="#ftn.d56e3262" name="d56e3262">
      277
     </a>
     ]
    </sup>
    „V čužom piru pochmelie“,
    <sup>
     [
     <a class="footnote" href="#ftn.d56e3268" name="d56e3268">
      278
     </a>
     ]
    </sup>
    „Dochodnoje mesto“,
    <sup>
     [
     <a class="footnote" href="#ftn.d56e3275" name="d56e3275">
      279
     </a>
     ]
    </sup>
    „Vospitannica“
    <sup>
     [
     <a class="footnote" href="#ftn.d56e3281" name="d56e3281">
      280
     </a>
     ]
    </sup>
    a „Groza“
    <sup>
     [
     <a class="footnote" href="#ftn.d56e3287" name="d56e3287">
      281
     </a>
     ]
    </sup>
    („Búrka“). Od roku 1862 počal písať historické drámy:
    <sup>
     [
     <a class="footnote" href="#ftn.d56e3293" name="d56e3293">
      282
     </a>
     ]
    </sup>
    „Minin“, „Dmitrij Samozvanec a Vasilij Šujskij“, „Tušino“, „Vasilisa
         Melentieva“ a „Vojevoda“. Potom zase obrátil sa k bytovej dráme a napísal značnú sériu
         kusov. Každý vzdelaný Rus pozná všetky tieto kusy, oni prešli do života. Pravidelne každý
         rok dával po jednom kuse obecenstvu. Okrem toho preložil temer celého Shakespeara, mnoho z
         Calderona, italských i francúzskych drám i veselohier. Roku 1872 svätil dvadsaťpäťročné
         jubileum svojej dramaturgickej činnosti. Minulého roku bol menovaný za direktora
         moskovského divadla. Práve chystal sa do nových trudov, keď smrť prervala jeho ohromnú,
         neoceniteľnú činnosť.
   </p>
   <p>
    S Ostrovským stratila ruská literatúra veliký talent, jedného z „gogoľovských ptáčkov“,
         ktoré sú oslavou a pýchou Rosie. On prináležal k tej gogoľovskej realistickej škole,
    <sup>
     [
     <a class="footnote" href="#ftn.d56e3301" name="d56e3301">
      283
     </a>
     ]
    </sup>
    ktorá vybila z obuvi svojej citľavý prach romantizmu a obrátila sa k životu a
         pravde. On bol veľkým samostatným talentom, ktorý nechal po sebe celý rad silných,
         pôvodných prác — on bol dušou novej ruskej dramaturgie. Hneď za dvoma uholnými kameňmi, za
         „Gore ot uma“ Gribojedova a „Revízorom“ Gogoľovým, ide „Svoji ľudi“ a hore citované bytové drámy.
    <sup>
     [
     <a class="footnote" href="#ftn.d56e3307" name="d56e3307">
      284
     </a>
     ]
    </sup>
    Gribojedov, Gogoľ a Ostrovskij, medzi tie mená nemožno umiestniť štvrté.
   </p>
   <p>
    Ostrovskij priviedol na ruské prkná životnú pravdu, nelíčenosť ruského národného ducha,
         samobytnosť a pritom vysokú mravnosť a idealizmus, blahodarne pôsobiaci na národ. On stal
         sa velikým učiteľom; to, čím sú veľkí Tolstoj, Turgenev a Gogoľ v poetickej próze, tým stal
         sa Ostrovskij veľkým na doskách svet vyznamenávajúcich. On bol Rusom v každom svojom nerve,
         v každej myšlienke, jazyku i spôsobe pochopovania života i smrti, on bol jedným slovom
    <span class="emphasis">
     <em>
      doma a vždy doma
     </em>
    </span>
    . A tak stal sa velikým, čo nepodarí sa nikdy
         rabínskym švindlerom a japonským žonglérom. Pravda, že jeho pôvodný talent nenašiel rýchlo
         širokú, hladkú dráhu do takzvanej „svetovej literatúry“ (konečne tento výraz je veľmi
         pochybnej ceny; svetových autorov nieto, jestli len neuznávame za takých ľudí, ktorých
         pozná vzdelaný svet. Avšak oni stali sa poznanými nie a priori čo kozmopoliti, ale čo veľkí
         ľudia vo svojom národe, v jarkom svetle samobytnosti, lebo k originalite a samostatnosti
         jedného národa musia len pomaly privykať iné národy. Tak privykať sa museli Francúzi na
         ruských romansierov, a dlho trvalo, než si vydobyli uznanie. Prekladom nejakého židáčika
         nič sa nevydobyje — márne… groše. Za Tolstým, Turgenevom, Dostojevským pôjde ešte i
         Ostrovskij do širokého sveta.
   </p>
   <p>
    Za veliké šťastie pokladám si, že videl som Ostrovského „Vasilisu Melentievu“ na prknách
         Alexandrínskeho divadla v Petrohrade. Dojem bol veľký, neobyčajný, v istom ohľade nový, až
         k hraniciam nedorozumenia. Ako možno s tak malými scénickými prostriedkami, takou prostotou
         dosiahnuť, že obecenstvo bez dychu ustrnie a zamrie, že srdce stiahne sa a do očí
         neodolateľne rútia sa slzy? Dej deje sa v časoch Ivana Hrozného. Vasilisa svojou krásou a
         intrigou vydobyje si srdce cárovo, svoje ale podrží pre miláčika. Zo sna, v prítomnosti
         Ivana, volá ho menom. Scéna, ako Ivan zobudí nevernú manželku, akou strašnou silou drtí
         svedomie krásnej hriešnice, nikdy nevymizne z duše a umu. Nenie to frázou, keď pomenujem
         scénu túto shakespearovskou.
   </p>
   <p>
    Večná pamäť velikému dramaturgovi a spisovateľovi slavianskemu!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e3198" name="ftn.d56e3198">
        267
       </a>
       ]
      </sup>
      „Národnie noviny“ 1886, č. 91.
     </p>
     <p>
      Pôvodný titul článku: Nekrológ
     </p>
    </div>
    <div class="footnote">
     <p>
      <sup>
       [
       <a class="para" href="#d56e3208" name="ftn.d56e3208">
        268
       </a>
       ]
      </sup>
      <span class="emphasis">
       <em>
        Narodil sa v Moskve 12. apríla 1823
       </em>
      </span>
      — Vajanský mal chybný
               údaj: 3. marca
     </p>
    </div>
    <div class="footnote">
     <p>
      <sup>
       [
       <a class="para" href="#d56e3214" name="ftn.d56e3214">
        269
       </a>
       ]
      </sup>
      <span class="emphasis">
       <em>
        N. F. Ostrovskij slúžil pri súde
       </em>
      </span>
      — Ostrovského otec bol
               kolegiátnym sekretárom, neskoršie sa zapodieval pravotárstvom pri moskovskom
               obchodnom súde
     </p>
    </div>
    <div class="footnote">
     <p>
      <sup>
       [
       <a class="para" href="#d56e3220" name="ftn.d56e3220">
        270
       </a>
       ]
      </sup>
      <span class="emphasis">
       <em>
        Alexander N., najstarší syn
       </em>
      </span>
      — Alexander N. Ostrovskij bol
               tretím dieťaťom v rodine
     </p>
    </div>
    <div class="footnote">
     <p>
      <sup>
       [
       <a class="para" href="#d56e3226" name="ftn.d56e3226">
        271
       </a>
       ]
      </sup>
      <span class="emphasis">
       <em>
        vystúpil na verejnosť s nevelikou scénou z kupeckého sveta roku
                  1847
       </em>
      </span>
      — roku 1847 Ostrovskij uverejnil v „Moskovskom gorodskom listku“
               („Moskovský mestský list“) — „Kartinu semejnogo sčasťja“ („Obrázok rodinného
               šťastia“)
     </p>
    </div>
    <div class="footnote">
     <p>
      <sup>
       [
       <a class="para" href="#d56e3232" name="ftn.d56e3232">
        272
       </a>
       ]
      </sup>
      <span class="emphasis">
       <em>
        „Svoji ľudi sočťomsia“
       </em>
      </span>
      — (rus.) „Svoj k svojmu“. Pôvodne mala
               táto komédia názov „Nesostojateľnyj dolžnik“ („Platby neschopný dlžník“). Úryvok z
               nej bol uverejnený roku 1847 v „Moskovskom gorodskom listku“. Hra „Svoji ľudi
               sočťomsia“ bola uverejnená roku 1850 v časopise „Moskviťanin“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3239" name="ftn.d56e3239">
        273
       </a>
       ]
      </sup>
      <span class="emphasis">
       <em>
        „Bednaja nevesta“
       </em>
      </span>
      — (rus.) „Chudobná nevesta“ z roku
               1852
     </p>
    </div>
    <div class="footnote">
     <p>
      <sup>
       [
       <a class="para" href="#d56e3245" name="ftn.d56e3245">
        274
       </a>
       ]
      </sup>
      <span class="emphasis">
       <em>
        „Bednosť ne porok“
       </em>
      </span>
      — (rus.) „Chudoba cti netratí“ z roku
               1854
     </p>
    </div>
    <div class="footnote">
     <p>
      <sup>
       [
       <a class="para" href="#d56e3250" name="ftn.d56e3250">
        275
       </a>
       ]
      </sup>
      <span class="emphasis">
       <em>
        porok
       </em>
      </span>
      — chyba, zlá vlastnosť, nedostatok
     </p>
    </div>
    <div class="footnote">
     <p>
      <sup>
       [
       <a class="para" href="#d56e3256" name="ftn.d56e3256">
        276
       </a>
       ]
      </sup>
      <span class="emphasis">
       <em>
        „Ne v svoji sani ne sadis“
       </em>
      </span>
      — (rus.) „Do cudzích saní nesadaj“
               z roku 1853
     </p>
    </div>
    <div class="footnote">
     <p>
      <sup>
       [
       <a class="para" href="#d56e3262" name="ftn.d56e3262">
        277
       </a>
       ]
      </sup>
      <span class="emphasis">
       <em>
        „Ne tak živi kak chočetsia“
       </em>
      </span>
      — (rus.) „Nie tak ži, ako sa ti
               chce“ z rokov 1855 — 1859
     </p>
    </div>
    <div class="footnote">
     <p>
      <sup>
       [
       <a class="para" href="#d56e3268" name="ftn.d56e3268">
        278
       </a>
       ]
      </sup>
      <span class="emphasis">
       <em>
        „V čužom piru pochmelie“
       </em>
      </span>
      — (rus.) „Na cudzích hodoch
               vytriezvenie“ z roku 1855
     </p>
    </div>
    <div class="footnote">
     <p>
      <sup>
       [
       <a class="para" href="#d56e3275" name="ftn.d56e3275">
        279
       </a>
       ]
      </sup>
      <span class="emphasis">
       <em>
        „Dochodnoje mesto“
       </em>
      </span>
      — (rus.) „Výnosné miesto“ z roku
               1856
     </p>
    </div>
    <div class="footnote">
     <p>
      <sup>
       [
       <a class="para" href="#d56e3281" name="ftn.d56e3281">
        280
       </a>
       ]
      </sup>
      <span class="emphasis">
       <em>
        „Vospitannica“
       </em>
      </span>
      — (rus.) „Chovanica“ z roku 1858
     </p>
    </div>
    <div class="footnote">
     <p>
      <sup>
       [
       <a class="para" href="#d56e3287" name="ftn.d56e3287">
        281
       </a>
       ]
      </sup>
      <span class="emphasis">
       <em>
        „Groza“
       </em>
      </span>
      — (rus.) „Búrka“ z roku 1859. Teda nie behom
               siedmich, ale desiatich rokov napísal Ostrovskij uvedené hry.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3293" name="ftn.d56e3293">
        282
       </a>
       ]
      </sup>
      <span class="emphasis">
       <em>
        Od roku 1862 počal písať historické drámy
       </em>
      </span>
      — historické drámy
               (dramatické kroniky) Ostrovského: „Kozma Zacharjič Minin-Suchoruk“ (1861), „Dmitrij
               Samozvanec i Vasilij Šujskij“ (1866), „Tušino“ (1866), dráma „Vasilisa Melentieva“
               (1867), komédia „Vojevoda“ (1865)
     </p>
    </div>
    <div class="footnote">
     <p>
      <sup>
       [
       <a class="para" href="#d56e3301" name="ftn.d56e3301">
        283
       </a>
       ]
      </sup>
      <span class="emphasis">
       <em>
        prináležal… k tej gogoľovskej realistickej škole
       </em>
      </span>
      — svojimi
               prvými dielami Ostrovskij bezprostredne nadviazal na gogoľovskú naturálnu
               školu
     </p>
    </div>
    <div class="footnote">
     <p>
      <sup>
       [
       <a class="para" href="#d56e3307" name="ftn.d56e3307">
        284
       </a>
       ]
      </sup>
      <span class="emphasis">
       <em>
        bytové drámy
       </em>
      </span>
      — bytovou drámou rozumie sa tu dráma
               mravopisná
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e3324">
       </a>
       Vladimír Ivanovič Lamanskij
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e3331" name="d56e3331">
      285
     </a>
     ]
    </sup>
    <sup>
     [
     <a class="footnote" href="#ftn.d56e3337" name="d56e3337">
      286
     </a>
     ]
    </sup>
   </p>
   <p>
   </p>
   <p>
    Slavistika bola dosť ešte neobrobeným poľom, keď pred päťdesiatimi rokmi zaťal do neho
         prvý raz otku svoju Vladimír Ivanovič Lamanskij. Odvtedy narástla celá škola slavistov,
         možno povedať: škola Vladimíra Lamanského. Jeho žiaci, mnohí už temer starci, majú už zase
         svojich učeníkov a títo svojich. Lamanskij pozerá na tri-štyri generácie a sláva Bohu, je
         ešte svieži, činný a vlivný muž.
   </p>
   <p>
    Jestli slavistika má v ňom otca a iniciátora, my Slováci máme byť za čo vďační veľkému
         mužovi, veľkému učencovi a predovšetkým veľkému Slavianovi. On stojí na jednej úrovni s
         Aksakovom, Dostojevským, Chomiakovom atď., prvými hviezdami takzvaného slavianofilstva.
   </p>
   <p>
    Rozpisovať sa o Lamanského vedeckých dielach nejdem, stá a stá ich leží pred svetom
         vedeckým. Ale pri jeho päťdesiatročnom spisovateľskom jubileu rozpomíname sa na to, čím bol
         pre nás od čias prvého matičného zhromaždenia až do dnešného jubilejného dňa.
   </p>
   <p>
    Roku 1862 — 1863 Lamanskij cestoval po slavianskych zemiach a veľkú časť svojho času
         venoval Slovensku. Chodil z miesta na miesto, vyhľadával roztratených mužov slovenských, o
         ktorých sa dočítal a dopočul. Nebolo mu priďaleko ani do najodľahlejšej dedinky, jestli ona
         skrývala nositeľa slovenskej myšlienky. Tak navštívil v Hlbokom Hurbana, na Vyšehrade
         Viktorina, v Lehote Samka Chalupku, v Radvani Sládkoviča, v Kríži Moysesa, Palárika,
         Radlinského v Kútoch atď. atď. Chodil medzi ľud, skúmal jazyk, kraje, obyčaje a vyniesol si
         od nás pravdivý obraz slovenského žitia-bytia. Navštívil i prvé matičné zhromaždenie, kde
         našiel mnohých svojich známych pohromade.
   </p>
   <p>
    Od tých čias Lamanskij sliedil za každým duchovným i politickým pohybom slovenským a
         každý náš hlas nachádzal u neho jasnú, mocnú ozvenu; kedykoľvek prechádzal hranice,
         neopomenul staviť sa u nás. Na etnografickej výstavke moskovskej Lamanskij bol pokroviteľom
    <sup>
     [
     <a class="footnote" href="#ftn.d56e3355" name="d56e3355">
      287
     </a>
     ]
    </sup>
    našich slovenských hostí a všade im kliesnil cestu, aby stali sa vidnými a
         váženými. Čokoľvek o nás napísal (a on nikdy nás nevynechal), nosí na sebe pečať lásky a
         sympatie, a ačkoľvek Lamanskij je duch geniálno-samostatný a ako taký má svoje zvláštne
         náhľady, nikdy o nás z jeho pera nevyšla falošná črta, krivé posúdenie, nedorozumenie, ako
         sa nám to tak často stáva, keď o nás píšu i bližší a častejší navštevovatelia.
   </p>
   <p>
    Ohromné sú známosti Lamanského celého slavianskeho sveta, široké, hlboké; on píše
         jasným, krásnym štýlom umeleckým, tvorivým spôsobom. Málokedy zažiješ toľko duchovných
         slastí, ako keď čítaš jeho pojednania, ako z mramora kresané znázornenie velikých,
         pravdivých ideí, jeho logické zakľúčenia, jeho správne, ničím mýliť sa nedajúce
         presvedčenia a konečné vývody. Lamanskij je nielen veliký učenec a mysliteľ, ale i pravý
         umelec „ihm gab Gott zu sagen, was er leidet“,
    <sup>
     [
     <a class="footnote" href="#ftn.d56e3363" name="d56e3363">
      288
     </a>
     ]
    </sup>
    Boh dal mu moc slova a krásu formy.
   </p>
   <p>
    Aby sme mu ako-tak vyrazili svoju vďaku, odoslali sme k 1. januáru, dňu jeho jubilea
         päťdesiatročnej literárnej činnosti, nasledujúci telegram:
   </p>
   <p>
    Vladimír Ivanovič Lamanskij, profesor, akademik, Sankt-Peterburg, Zvenigorodskaja 32.
         Polstoletá Tvoja činnosť, z ktorej i my čerpali sme nádej i vieru na život, je našou
         chlúbou a delíciou. Ako pravý génius sklonil si sa k slabým a utlačeným. Sláva Ti a vďaka,
         Ty hrdosť a radosť sveta slavianskeho. „Národnie noviny“.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e3331" name="ftn.d56e3331">
        285
       </a>
       ]
      </sup>
      „Národnie noviny“ 1905, č. 1.
     </p>
     <p>
      Pôvodný titul článku: Vladimír Ivanovič Lamanský
     </p>
    </div>
    <div class="footnote">
     <p>
      <sup>
       [
       <a class="para" href="#d56e3337" name="ftn.d56e3337">
        286
       </a>
       ]
      </sup>
      <span class="emphasis">
       <em>
        Vladimír Ivanovič Lamanskij
       </em>
      </span>
      — Lamanskij, V. I. (1833 — 1914),
               ruský slavista, profesor petrohradskej univerzity, od roku 1900 akademik. Žiak
               ruského slavistu I. I. Sreznevského. Radí sa k slavianofilom. Vytvoril veľkú školu
               slavistov.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3355" name="ftn.d56e3355">
        287
       </a>
       ]
      </sup>
      <span class="emphasis">
       <em>
        pokroviteľ
       </em>
      </span>
      — ochranca, priaznivec, podporovateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e3363" name="ftn.d56e3363">
        288
       </a>
       ]
      </sup>
      <span class="emphasis">
       <em>
        „ihm gab Gott zu sagen, was er leidet“
       </em>
      </span>
      — (nem.) „Boh mu dal
               vysloviť, čím trpí.“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e3377">
       </a>
       Ivan Sergejevič Turgenev zomrel
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e3384" name="d56e3384">
      289
     </a>
     ]
    </sup>
   </p>
   <p>
   </p>
   <p>
    Ivan Sergejevič Turgenev zomrel dňa 3. septembra na statku panej Viardotovej.
    <sup>
     [
     <a class="footnote" href="#ftn.d56e3392" name="d56e3392">
      290
     </a>
     ]
    </sup>
    Už niekoľko týždňov očakávali jeho ctitelia a priatelia katastrofu, i on sám
         túžil už po pokoji… želajúc si, aby ho pochovali vedľa Belinského, slávneho kritika a
         spisovateľa ruského. Posledné časy trpel náramné bolesti, ktoré temer zlomili jeho ducha.
   </p>
   <p>
    Mátuška Rus zažiali nad telom svojho velikého syna — a odpustí mu všetky rany, ktoré jej
         zadal. On pozdvihol jej meno vysoko, česť ruského mena rozmnožená je vehlasom jeho, svetová
         literatúra prijala ho medzi najväčšie literárne mená — no otčina jeho nemôže ho vradiť
         celkom k menám Gogoľa, Gončarova, Dostojevského, lebo títo milovali vlasť svoju nadovšetko!
         Velikému spisovateľovi Turgenevovi bola Rus predmetom umeleckého tvorenia a srdcový pomer k
         nej mal druhostupňový ráz.
   </p>
   <p>
    Svetovú slávu dosiahol Ivan Sergejevič svojím dielom „Zapiski ochotnika“; sú to i u nás
         dobre známe obrázky z ruského života, prírody a bytu. Literárny svet radostným úžasom vítal
         zjav nového génia. „Zápisky“ preložené do všetkých vzdelaných jazykov, konali triumfálnu
         púť po svete. Žiaden slaviansky spisovateľ nepodmanil si tak šmahom svoj i cudzí svet.
         Pravda, istá dosis
    <sup>
     [
     <a class="footnote" href="#ftn.d56e3402" name="d56e3402">
      291
     </a>
     ]
    </sup>
    Turgenevovského pesimizmu, škodoradosť neslovanského sveta nad bezohľadným
         odkrývaním rán a svízelov nenávideného Ruska dopomáhali valne bystrému šíreniu sa jeho
         slávy. Avšak časom zabije i u Turgeneva teplé ruské srdce — kresby ruských žien sú tak
         utešené a lákavé, že mu odpúšťame radi karikatúrnych mužov. Fenička v románe „Otcy i deti“,
         opravdu ruská deva v románe „Nakanune“ a mnohé iné ženské postavy rozširujú blahodarné
         svetlo v pošmúrnostiach jeho poézie. Už v „Rudinovi“
    <sup>
     [
     <a class="footnote" href="#ftn.d56e3408" name="d56e3408">
      292
     </a>
     ]
    </sup>
    pokúsil sa Turgenev riešiť ruské spoločenské problémy, v románe „Otcy i deti“
         vyšinul sa na výšku tejto úlohy, aby v románe „Nov“ zostúpil o niekoľko stupňov! Darmo, po
         diele „Otcy i deti“ nebolo možno už napredovať. V románe „Nakanune“ ozýva sa akoby v diaľke
         poločujno slaviansky cit a preto toto dielo je nám najbližšie. Bulhar a jeho horúca láska
         ku zotročenej otčine — to sú snáď jediné zjavy v poézii Turgenevovej. „Otcy i deti“ sú
         patologické štúdium, tam vystupujú nezdravé úkazy ruskej spoločnosti. Po prvý raz zjaví sa
         tu slovo „nihilizmus“ v tomto diele, Bazarov je pravým typom nihilistu z doby
         predteroristickej. No dielo má mravný základ, lebo novotár Bazarov mrie v zúfalstve, jeho
         zásady stroskotali, on sám pred sebou dokázal sa slabochom voči svetskej dáme Odincovovej.
         Zato figúry zo starého sveta „Otcy“ (otcovia) vzbudzujú v nás sympatie, že nám ľúto
         prichodí za nimi. Tak rodičia Bazarova — otec i mať; len so slzami v očiach čítame o nich a
         nenávidíme ich cynického syna, tak tvrdo zachádzajúceho so „staríkom“ a „babou“. Nuž i
         Fenička patrí k „otcom“ — aká to krása proti novej nihilistike, pijúcej šampanské a
         kúriacej papirosy. Obaja bratia Kirsanovovci (jestli sa nemýlim v mene: sám román nie mi je
         poruke) stoja už na rozhraní, no v oboch žije ruská príroda, a najmä Pavel, spočiatku
         odporný svojím anglomanstvom, stane sa bohatierom a vysoko mravným človekom. „Nov“
         pojednáva tú samú tému, ale nie šťastne. Bazarov je živá osoba — Neždanov je schéma —
         nepravda, fantázia. Zahynul samovraždou, pravý to koniec celej školy. Púha negácia je smrť.
         Načo živým zapodievať sa toľko so smrťou! Sväté písmo hovorí: nech mŕtvych pochovávajú
         mŕtvi! Posledná väčšia práca Ivana Sergejeviča, „Klára Miličová“ je už výplodom klesajúceho
         ducha; špiritizmus protiví sa jasnej slavianskej prírode. Ako on prišiel k Turgenevovi?
         Turgenev býval vyše tridsať rokov v cudzine — obor, odtrhnutý od rodnej pôdy — sily
         potratil.
   </p>
   <p>
    Pred smrťou zablkotali pokonný raz plamene velikej duše básnikovej v dielku „Senilia.
         Stichotvorenia v prose“,
    <sup>
     [
     <a class="footnote" href="#ftn.d56e3416" name="d56e3416">
      293
     </a>
     ]
    </sup>
    ktoré vyšli toho roku v „Európskom vestníku“ a potom samostatne v Lipsku čo
         štyridsiaty šiesty zväzok Gerhardovej ruskej bibliotéky.
   </p>
   <p>
    Žiaľ, že u nás tak málo učia sa po rusky — malou pilnosťou, takmer hravo možno sa
         Slovákovi naučiť velikému jazyku, tak ľahký mu je prístup k bohatstvám velikej,
         originálnej, samostatnej literatúry. Preklady Turgeneva v slovenčine s malými výnimkami sú
         také biedne, že mnohých odstrašili od tohoto autora. Sú to naozaj koberce naopak obrátené.
         Prekladatelia sotva znali originál. Pri serióznej vôli by sme konečne ani prekladov
         nepotrebovali. Tak jednoduchý, blízky, krásny je štýl Turgeneva. Rozbor a uváženie jeho
         diel nechávame si na lepšie časy: teraz pod dojmom jeho smrti blížime sa zbožnou mysľou k
         jeho mŕtvej hlave a kladieme na šediny jeho laur našej vďaky, nášho obdivu a našej lásky.
         Končíme riadky tieto posledným odstavcom jeho posledného diela! To zbožné vzdychnutie jeho
         zomierajúcej hrude! Ona vzplanula ohnivou ľúbosťou a takto odiala city svoje:
            „
    <span class="emphasis">
     <em>
      Ruský jazyk.
     </em>
    </span>
    V dni pochybovania, v dni ťažkých dúm o sudbách môjho
         rodiska — ty si mi jedinou oporou, ó veliký, mohutný, pravdivý i slobodný ruský jazyk! Keby
         teba nebolo, ako neupadnúť do zúfania pri vide, čo sa robí doma? No nemožno veriť, žeby
         taký jazyk nebol daný velikému národu!“
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e3384" name="ftn.d56e3384">
        289
       </a>
       ]
      </sup>
      „Národnie noviny“ 1883, č. 104.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3392" name="ftn.d56e3392">
        290
       </a>
       ]
      </sup>
      <span class="emphasis">
       <em>
        panej Viardotovej
       </em>
      </span>
      — Viardotová-Garcia, M. P. (1821 — 1910),
               slávna francúzska speváčka
     </p>
    </div>
    <div class="footnote">
     <p>
      <sup>
       [
       <a class="para" href="#d56e3402" name="ftn.d56e3402">
        291
       </a>
       ]
      </sup>
      <span class="emphasis">
       <em>
        dosis
       </em>
      </span>
      — (gr.) dávka
     </p>
    </div>
    <div class="footnote">
     <p>
      <sup>
       [
       <a class="para" href="#d56e3408" name="ftn.d56e3408">
        292
       </a>
       ]
      </sup>
      <span class="emphasis">
       <em>
        „Rudin“
       </em>
      </span>
      — román z roku 1855
     </p>
    </div>
    <div class="footnote">
     <p>
      <sup>
       [
       <a class="para" href="#d56e3416" name="ftn.d56e3416">
        293
       </a>
       ]
      </sup>
      <span class="emphasis">
       <em>
        „Senilia. Stichotvorenija v prose“
       </em>
      </span>
      — (rus.) „Senília. Básne v
               próze“ z roku 1882.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e3429">
       </a>
       Ivan Sergejevič Turgenev
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e3436" name="d56e3436">
      294
     </a>
     ]
    </sup>
   </p>
   <p>
   </p>
   <p>
    Veliký náš umelec slaviansky zomrel v cudzej zemi, v dobrovoľnom vyhnanstve. Smrť sa
         zaľúbila do vysokých slavianskych hláv! Máloktorý z géniov našich dosiahol aspoň toho veku,
         čo Turgenev. Pri smrti jeho obľahčuje bôľ náš zoznanie, že on čo umelec, básnik, spisovateľ
         vyplnil úlohu svoju, a nezostalo dúm nedodumaných, ruka, napísavšia „Otcy i deti“,
    <sup>
     [
     <a class="footnote" href="#ftn.d56e3448" name="d56e3448">
      295
     </a>
     ]
    </sup>
    zunovano klesla bola do lona. Nie tak Gogoľ, nie tak Dostojevskij, Puškin,
         Lermontov, Ťutčev, Gribojedov a mnohí, ktorým predčasne kynul nemý hrob.
   </p>
   <p>
    Ivan Sergejevič patrí k najznámejším básnikom v širokých kruhoch európskych, ačpráve je
         Rusom v každom nerve. On stal sa básnikom svetovým čo Rus, kdežto susedná literatúra naša
         počíta nemálo poetov, ktorí tisnú sa do svetovej literatúry tým, že sa stávajú svetákmi,
         ako Slovák povie: „Skade ruka, skade noha.“ Umka svetovej literatúry, pravda, iba s úsmevom
         hľadí na toto napínanie sa a jej brány zostávajú zatvorené pre svetákov.
   </p>
   <p>
    Ináč dostal sa na európsky Parnas náš Ivan Sergejevič. Jeho „Zapiski ochotnika“
    <sup>
     [
     <a class="footnote" href="#ftn.d56e3458" name="d56e3458">
      296
     </a>
     ]
    </sup>
    sú všetko kresby ruského, najviac mužíckeho života, ruskej stepnej a horskej
         prírody. Cestujúc cez Orlovskú guberniu, vlasť to Ivana Sergejeviča, zišiel som sa s mladým
         ruským pomeščikom,
    <sup>
     [
     <a class="footnote" href="#ftn.d56e3464" name="d56e3464">
      297
     </a>
     ]
    </sup>
    vysoko vzdelaným a prívetivým. V Orlovskej gubernii ležal jeho statok. Keď
         zbadal, že som nie cudzím na nivách ruskej literatúry, ukázal rukou z vozňa: „Ajhľa,“
         hovorí, „vidíte tam tú dedinku? V nej žili modely Chora a Kalinyča.
    <sup>
     [
     <a class="footnote" href="#ftn.d56e3470" name="d56e3470">
      298
     </a>
     ]
    </sup>
    Môj otec ich dobre poznal, boli oni jeho poddaní.“ Tak Turgenev modelmi z malej
         orlovskej dediny vydobyl si prvý laur, a nepotreboval k tomu ani pyramídy, ani Kordiliery.
   </p>
   <p>
    Možno, že k prvému úspechu dopomohol mu pesimizmus, s akým hľadel Turgenev na Rusko a
         jeho život. Európe milé bolo počúvať polozúfalé tóny o velikej slavianskej deržave, hľadieť
         na nezdravé typy, ba často na spotvorenosti spoločnosti. Rozhorčenosť básnikova nad
         pomerami svojej vlasti nebúrila samospokojnú pýchu sýtych Európejcov. Hľa, dumali oni, váš
         vlastný génius zatracuje vás. Pravda, oni sotva prezreli až na dno čistej duše poetovej.
         Tam iste boli by našli drahocennú perlu lásky k Rosii, trebárs obloženú temným aksamietom
         bolestnej melanchólie. Oni nespozorovali, že ruka velikého anatóma triasla sa bôľom, keď
         secíroval a skúmal nezdravé údy ruskej spoločnosti!
   </p>
   <p>
    Nuž mnoho zapodieval sa Turgenev nemocami, ačpráve jeho diela nepostrádajú svetlých
         postáv, najmä postáv ženských. Jedno zdá sa nám: bol on väčším umelcom než patriotom. Dlhým
         bývaním v cudzozemsku stal sa v Rusku hosťom. Dojmy mladosti, tak svieže a blahodarné v
         prvých jeho dielach, zbledli naposledy, a jeho „Nov“
    <sup>
     [
     <a class="footnote" href="#ftn.d56e3480" name="d56e3480">
      299
     </a>
     ]
    </sup>
    nosí jasné stopy už len akademických znaní ruského života. Také postavy, ako
         tam prichodia, mohol poznať i v Nizze, Karlových Varoch alebo Paríži. Bezprostredné názory,
         živý odtisk ruskej prírody chýba tam. Nik beztrestne neodtrhol sa od otcovskej pôdy. Tam
         musí byť doma a hosťom iba v Paríži, a nie naopak. Či by ináč bola mohla povstať tá ohyzdná
         jeho báseň „Nov“ o Rusku? Tam ho predstavuje ako ožrana, ktorý oprúc sa hlavou o severnú
         točňu a nohami o Kaukaz, spí a chrápe v pijanom stave! Nie, Turgenev už nepoznal Rusko.
         Pravda, on kladie túto báseň do úst Neždanova, revolucionárovi a nihilistovi. No predsa ona
         vyšla z pera jeho. Žiaľ.
   </p>
   <p>
    K velikej úlohe Ruska čo deržavy slavianskej málo sympatie nachádzame u Turgeneva. Pod
         sviežim dojmom velikých udalostí 1877 — 1878 rokov opisuje ruskú dedinu — pravda, barvami,
         ktoré len on mal v štetci. Na konci zvolá: „Načo nám kríž na kupoli svätej Sofie v
         Carihrade a všetko, za čím ženieme sa my, mestskí ľudia?“ To naivita, a čo jej nesvedčí,
         naivita schválna! Nuž či bez velikej úlohy, bez bojov, bez tvorenia ruskej svetovej moci
         mohla by dedina, tak pekne opísaná, jestvovať tak ladno a spokojno? Čože ju chráni pred
         cudzincom Nemcom, ktorý by veru skoro podkopal jej sladkú letnú lieň!! Čože zachránilo oné
         modely, ktoré sedeli velikému umelcovi pri jeho tvorbách, čo umožnilo, že sám stal sa
         svojím, samorastlým, originálnym? Či to nebol ruský štát, ruská zbraň, ruská sláva, ruský
         život? A aký štát bez úloh, bez velikých cieľov? A či veliké, svetové úlohy nepatria
         velikým národom, či ich majú plniť malé národy? Nebola by hanba pre osemdesiatmiliónový
         národ, aby živoril po krásnych dedinách, ako ópiom spitá Čína? Ako si vedel Turgenev
         predstaviť Rusko bez velikých, svetových úloh a cieľov?
   </p>
   <p>
    V tom väzí slabosť Turgeneva, bez nej bol by iste prevýšil všetkých predchodcov. Umelec
         dušou i srdcom, veliký básnik — no ako taký mal pochopovať i veliké predurčenie svojho
         národa. Umelcom byť na vonných kvetoch tvorivej fantázie a filistrom, keď nastupujú okamihy
         slávy a sily vlasti, to sa veľmi nedobre vyníma. A či naozaj veril, že údelom Ruska je tá
         snežná púšť, o ktorej zhovára sa hoľa Jungfrau s Finsteraahornom?
    <sup>
     [
     <a class="footnote" href="#ftn.d56e3490" name="d56e3490">
      300
     </a>
     ]
    </sup>
    Ochladnutá zem, zničené rastlinstvo i mŕtva fauna! Či to predmet, hodný takého
         génia, takého umelca, akým bol zvečnelý Ivan Sergejevič?!
   </p>
   <p>
    Turgenev je spisovateľ a básnik prvostupňový, nie posledný ani v rade tých najprvších
         svetových mien. Originál a tvorca — sám svoj. Podivné, k neuvereniu sú jeho opisy, on
         uvedie čitateľa do vzduchu, v ktorom hrať má jeho novela; vy rovno cítite chlad jesene,
         vidíte jasnotu letného dňa! To, čo je nedostupné ľudským slovám, čo nemožno nijako podať
         jazykom, trebárs jak bohatým, on vám to znázorní. Sviežosť rána, tiene nočné — vy
         nepotrebujete k jeho slovám ani ilustrátora — tak to stojí pred vašimi očami — celý
         čarodejník. Noc nemá úst — a šeptá vám tajnosti, letiaca hmla — on ju upevnil, vôňu nemožno
         vdýchnuť do knižky, a vás oveje predsa zápach, ktorým dýcha zem a rastlinstvo po búrnom
         letnom daždi. Nebo — vysoké, široké nebo, jak nepatrné sú jeho nuansy v našom podnebí — no
         on ich pozoruje, on vám ich zdelí. Veliký umelec!
   </p>
   <p>
    A dušu ľudskú jak pozná, najmä v jej zablúdeniach! Plastika Turgeneva je bezúhonná, on
         nám vydlabáva postavy a obživuje ich údy. Ony radujú sa, trpia i žijú opravdivým žitím pred
         našimi očami.
   </p>
   <p>
    Pri všetkej snahe uviesť do popredia stíny a chmáry života, Turgenev javí sa nám mravne
         čistým, a konečný dojem jeho diel tiež je mravný. I keď temná sudba víťazí nad svetlou, i
         keď povesť končí sa akoby vo hmle a rozpadá sa v nič — predsa to nenie víťazstvo zlého v
         princípe. V románe „Otcy i deti“, ktorý mu zadovážil náter poetu nihilizmu, vidíme predsa
         víťazstvo rozumného, slobodného a predsa konzervatívneho princípu. Arkadij, tento plamenný
         žiak novej náuky o „ničom“, obdivovateľ a nohsled Bazarova, vytrhnutý peknými očami devy z
         kruhov nihilistických, vracia sa do lona rodiny, a starý, rútiaci sa dom tých „otcov“,
         osviežený a obnovený mladým párom, zmladne a zotaví sa. A koniec tohoto epochálneho románu?
         Tam opisuje sa cintorín, v ktorom odpočíva Bazarov; to je figúra: tak všetky ničiace snahy
         bazarovovských radikálnych blúznin nájdu svoj skorý hrobitov, a iba víla národného žiaľu
         smútiť bude nad toľkými obeťami nerozumu a nepochopiteľnej prevrátenosti duchovnej.
   </p>
   <p>
    Turgenev nedozrel k čistému slavianskemu presvedčeniu — no nihilizmus nebol jeho
         ideálom, ačpráve časom pracuje v pustých negáciách. Že bol nepriateľom rabstva — že horlil
         za oslobodenie sedliactva — nuž to i pred ním robili. Gogoľ vo svojich „Mŕtvych dušiach“
         viedol tiež umelecký boj proti poddanstvu. Keď ale iniciatívou samého cára šmahom zrušené
         bolo nevoľníctvo — prečože nevrátil sa do zeme, ale i naďalej hral zástoj emigranta? Jeho
         emigrácia bola bezpredmetná. Keby každý umný muž chcel čakať, až v jeho vlasti povstane
         čistý raj a nebude v nej bojov a hriechov, teda by bolo práve toľko exulantov ako umných
         ľudí. Široká, veliká je vlasť jeho, dosť tam priestoru pre veliký um, dosť látky pre
         štúdium a čujné srdce! Záchvevy a bôle, radosti a túžby ruskej zeme nedochodia v žiadúcnej
         čistote ani do Baden-Badenu, ani do hrmotných ulíc parížskych. Stadiaľ ten tvrdošijný
         pesimizmus, stadiaľ ten zatemnený hľad na otčinu a jej osudy, ktorý mýli nás pri jeho
         posledných dielach.
   </p>
   <p>
    Turgenev bol šťastný vydobyť si slávu a vehlas svojho národa i celej vzdelanej Európy a
         Ameriky, diela jeho preložené sú do všetkých literárnych jazykov. Pracoval hojne, no nebol
         prepiate plodným. On svedomito pracoval, a neposielal do sveta náhle plody svojej múzy.
         Posledné dielo jeho, paberky krátkych rozprávok a aforizmov len ťažkým srdcom posielal
         redakcii „Európ. vestnika“. Tak aj treba nakladať so svojím talentom. Opravdivý génius
         neštíti sa prísnej práce. Nafúkaná talmi-genialita, pravda, berie vec ľahšie, a už popredku
         žne.
   </p>
   <p>
    Zato sú aj diela jeho nesmrteľné ako jeho jasné meno! Nuž, spočiň v rodnej ruskej zemi,
         veliký básniku, a nájdi tam mier, ktorý si nevedel nájsť za života! Večná pamäť!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e3436" name="ftn.d56e3436">
        294
       </a>
       ]
      </sup>
      „Slovenské pohľady“ 1883, str. 484 — 487.
     </p>
     <p>
      Pôvodný titul článku: Ivan Sergejevič Turgenev † 4. septembra 1883
     </p>
     <p>
      I. S. Turgenev sa narodil v Orle 28. októbra (9. novembra) 1818, zomrel v
               Bougivale pri Paríži 22. augusta (3. septembra) 1883.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3448" name="ftn.d56e3448">
        295
       </a>
       ]
      </sup>
      <span class="emphasis">
       <em>
        „Otcy i deti“
       </em>
      </span>
      — „Otcovia a deti“, román, na ktorom pracoval
               Turgenev v rokoch 1860 — 1861
     </p>
    </div>
    <div class="footnote">
     <p>
      <sup>
       [
       <a class="para" href="#d56e3458" name="ftn.d56e3458">
        296
       </a>
       ]
      </sup>
      <span class="emphasis">
       <em>
        „Zapiski ochotnika“
       </em>
      </span>
      — (rus.) „Poľovníkove zápisky“, cyklus
               poviedok, ktorý vznikol v rokoch 1847 — 1851
     </p>
    </div>
    <div class="footnote">
     <p>
      <sup>
       [
       <a class="para" href="#d56e3464" name="ftn.d56e3464">
        297
       </a>
       ]
      </sup>
      <span class="emphasis">
       <em>
        pomeščik
       </em>
      </span>
      — statkár
     </p>
    </div>
    <div class="footnote">
     <p>
      <sup>
       [
       <a class="para" href="#d56e3470" name="ftn.d56e3470">
        298
       </a>
       ]
      </sup>
      <span class="emphasis">
       <em>
        „Chor a Kalinyč“
       </em>
      </span>
      — z cyklu „Poľovníkových zápiskov“. Správne
               Tchor, nie Chor
     </p>
    </div>
    <div class="footnote">
     <p>
      <sup>
       [
       <a class="para" href="#d56e3480" name="ftn.d56e3480">
        299
       </a>
       ]
      </sup>
      <span class="emphasis">
       <em>
        „Nov“
       </em>
      </span>
      — (rus.) „Novina“, vyšla roku 1876. Vajanský nemal
               pravdu, keď hovoril, že Turgenev Rusko nepoznal. Neprestával udržovať styk s Ruskom a
               s poprednými ľuďmi ruskej spoločnosti. Najmä sledoval myšlienkové hnutie v
               rozmanitých spoločenských prúdoch. Len tak mohol napísať pravdu o detinskom „chodení
               medzi ľud“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3490" name="ftn.d56e3490">
        300
       </a>
       ]
      </sup>
      <span class="emphasis">
       <em>
        zhovára sa hoľa Jungfrau s Finsteraarhornom?
       </em>
      </span>
      — z
               Turgenevových „Básní v próze“ (1882)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e3511">
       </a>
       I. S. Turgenev: „V predvečer“
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e3518" name="d56e3518">
      301
     </a>
     ]
    </sup>
   </p>
   <p>
   </p>
   <p>
    Ivan Sergejevič Turgenev nenie autorom veľkých románov ako gróf Lev Tolstoj, lebo
         Dostojevskij. Ba len niektoré z jeho prác možno pomenovať románom, ako „Otcy i deti“, a
         pred nami v slovenskom preklade ležiaci „Nakanune“.
    <sup>
     [
     <a class="footnote" href="#ftn.d56e3528" name="d56e3528">
      302
     </a>
     ]
    </sup>
    Oba tieto romány patria k najlepším, umelecky najzaokrúhlenejším prácam
         velikého ruského básnika. Prv než bych prešiel na jeho krasoty, poznamenávam, že „V
         predvečer“ upúta i čitateľa, ktorý nekladúc veľké požiadavky na lektúru, chce sa len baviť.
         I pre takého poskytuje „V predvečer“ živý obraz, príťažlivý, dosť pohnutý dej a záujem o
         sudbu osôb, dejstvujúcich v rozprávke. Divokých mohykánskych dobrodružstiev, jókaiovských
         nemožností a absurdít nenájde tam, pravda, lebo Turgenev nebol tuctový spisovateľ, ktorý by
         bol chcel len dráždiť nervy a lahodiť neviazanej fantázii. Fantázia je veľmi drahocenné
         dobro pre spisovateľa, ona rovná sa v mnohom ohľade silnému vínu: umnému mužovi, znajúcemu
         umiernenosť, slúži k posile a vzletu, babráka alebo človeka nemierneho ochmelí a vženie do
         blúznenia a tárania. Dnes nepatria fantasti a romantickí blúznivci k aristokracii
         duchovnej; ľudia ducha a umenia ponechali nemožné bláznivosti grošovým pouličným pisálkom.
         Jestli kto nachádza vkus na Rinaldinich a podriečnych jaskoch, nech si má, no neokúsi nikdy
         z čistej hypokrény
    <sup>
     [
     <a class="footnote" href="#ftn.d56e3534" name="d56e3534">
      303
     </a>
     ]
    </sup>
    pravej poézie.
   </p>
   <p>
    Turgenev je umelec od hlavy do päty. V šťastnom položení vnešnom mal času i vôle i sily
         k minucióznemu spracovaniu svojej látky; v celku i v jednotlivostiach badať ruku pilnú a
         umelú, dlátko ostré a tenké, vchádzajúce do najjemnejších záhybov a zárezov diela. Ani len
         malé miestečko nezostalo bez politúry, každá žilôčka je patrná, každá barva vystupuje, nie
         škrekľavo, ale umierneno, lahodne. I tam, kde prídu veľké, mravné a osudové komplikácie,
         básnik zostáva čo umelec tichým! Tak húpeme sa v malom člnku na mori, silno potriasa sa
         čln, no more vo svojej kolosálnosti zostáva tiché a vážne. A čo jeho dielam dodáva ráz
         čistého umelectva, to je vozduch, element, ktorý ich obkľučuje zo všetkých strán. Turgenev
         neoslepuje, ale hreje vytrvalým teplom duchovným, on nemá ohromné množstvo zbožňovateľov,
         no má priateľov. Perla je len jedna, ale viac hodná než piesok. No nemýlime sa, že nenájde
         sa prostej duše, ktorá by ľahostajne odložila knižku jeho z ruky. Zamyslíš sa, a čo i
         vlúdil ťa básnik do pošmúrnej nálady, predsa božie dobrodenie umenia zanechá v duši tvojej
         svetlé stopy nadchnutia a čistého umeleckého pôžitku.
   </p>
   <p>
    „V predvečer“ patrí k najobjemnejším a umelecky najdokonalejším výtvorom Turgeneva, a
         veľmi sa tešíme, že dielo toto stalo sa prístupným nášmu obecenstvu. Nemožno, žeby ono
         plodotvorne nevplývalo na mládež našu, neušľachtilo vkus obecenstva a nebudilo túžbu po
         solídnej, vyššej lektúre. I
    <span class="emphasis">
     <em>
      požívať
     </em>
    </span>
    učí sa človek. Tak ušľachtilé,
         umelecky predumané, všetkými atribútmi estetickej hodnoty vyzdobené dielo môže byť dobrým
         kvasom v tvorivom krúžku našich literátov. Jestli majú knihy osudy, teda my by sme taký
         osud želali mohutnému obrazu turgenevovskému.
   </p>
   <p>
    Má román tento i mimoumelecký, pre nás naskrze nie ľahostajný význam. Jediné dielo
         Turgeneva, týkajúce sa národného znovuzrodenia, akoby pre nás a o nás písané, i z tejto
         príčiny zasluhuje velikého rozšírenia. Turgenev vyhýbal otázkam slavianskym, ba stál v rade
         tých ruských mysliteľov, ktorí neradi vidia, keď Rusi pri svojich vnútorných bôľoch a
         prácach starajú sa i o mimoruských Slavianov. On rozpadol sa preto s Katkovom, a často
         brojil proti takzvaným slavianofilom. No bol Rusom. A tam, kde jeho ruská príroda
         zahovorila silno a bez ohľadov, razom stal sa slavianofilom de facto. „V predvečer“ je toho
         veľmi vypuklým dôkazom. Román tento je akoby désaveu
    <sup>
     [
     <a class="footnote" href="#ftn.d56e3549" name="d56e3549">
      304
     </a>
     ]
    </sup>
    všetkých autorových teórií a fantázií o „tichej ruskej dedine“, ktorá
         nepotrebuje slavianskych búrok.
   </p>
   <p>
    Básnik predvádza nám na počiatku svojho románu dve zaujímavé, ačpráve nie hlavné osoby:
         Šubina a Berseneva. Ten prvý je trepotavým motýľom, plným fantázie, duchaplný a pod ľahkou
         maskou šialenosti a samovýsmechu ukrýva sa bôľ a cit hlboký, seriózny — druhý, Bersenev, je
         pravým, trochu ťažko kráčajúcim pozitívnym ruským Slavianom, s celou chujavou hmlistých, no
         ideálnych snáh a rojčení. Šubin je umelec, Bersenev obraz človeka s neistými perspektívami
         na život. Časom vidíme na Šubinovi príznaky barokové, no toto je len ľahká maska, cez ňu
         preráža sa zdravá barva životom sálajúcej tváre. „Podíval som sa na opravdivých, na
         starcov,“ hovorí on, „na antiku — a rozbil som svoje zlátaniny!“ Šubin rozbil svojho
         chlapca s kozlom, lebo antické sochárstvo vzbudilo v ňom túžbu za ideálom a osvietilo jeho
         vlastné bezsilie.
    <sup>
     [
     <a class="footnote" href="#ftn.d56e3557" name="d56e3557">
      305
     </a>
     ]
    </sup>
    Je to ľahká črta, no ona charakterizuje umeleckú prírodu mladého sochára.
         Človek, ktorý tak seriózne poníma úlohu žitia svojho, dotúži konečne k vysokému stupňu. A
         skutočne, o Šubinovi, akoby mimochodom, podotkne autor na konci románu: „Šubin je v Ríme,
         celý oddal sa svojmu umeniu a pokladaný je za jedného z najpozoruhodnejších a mnohosľubných
         mladých sochárov.“ A trebárs puristi hovoria, že nevnikol dosť hlboko do antiky, že nemá
         dosť „štýlu“, on predsa je umelcom celým a svojím. My si predstavujeme medzi jeho tvorbami
         a tvorbami antiky asi taký rozdiel, ako medzi žánrom a históriou v maliarstve. Ajhľa, tak
         živo zobrazil nám poeta postavu svoju, že čitateľ nevdojak dumá o diele rúk veternej
         postavy románovej.
   </p>
   <p>
    Poznenáhlo vystupujú dve hlavné osoby, Insarov a Jelena Strachovová. Jeleňa zostane na
         večné veky typom ženským v ruskej literatúre. Ruský spisovateľ Jevgenij Markov píše o tejto
         postave: „Ideály Jeleny v ,Nakanune‘ sú niečo určitejšie, než nejasné snahy Natálie (v
         románe ,Rudin‘ toho samého spisovateľa), ačpráve tiež nemajú pevnú postať. Slabosť
         zarmucovala ju, hlúposť hnevala, lož neodpúšťala ,na veky vekov‘, jej požiadavky pred ničím
         neustupovali, i do modlitby neraz zamiešala sa jej výčitka. Potreboval človek stratiť jej
         uváženie — a súd vynášala ona skoro, často príliš skoro — a on už prestal jestvovať pre
         ňu.“ (Str. 42.) No pri tom všetkom bol to charakter bez výchovy, nesmerujúci k tvrdému
         cieľu. Ona sama s mukami hľadá ten cieľ, chce ho utvoriť pre seba. „Jej duša rozhorčovala
         sa i hasla osamelo, ona bila sa ako vtáča v klietke a klietky nebolo, nikto nestiesňoval
         ju, nikto ju nezdržoval, a ona trhala sa a morila. Niekdy sama seba neponímala, áno bála sa
         samej seba. Všetko, čo okružovalo ju, zdalo sa jej raz bezzmyseľným, raz nepoňatým. ,Ako
         žiť bez lásky? a ľúbiť niet koho,‘ dumala, a bolo jej strašno od tých dúm, od tých
         pocitov.“ Láskou k Bulharovi Insarovovi postaví sa pred ňou oný dávno vyhľadávaný cieľ.
         Jeho ideál stane sa jej ideálom, jeho čin jej činom. Sama ona uprostred svojich ľudí, v
         svojom rodnom kruhu nemohla nájsť tento čin. No seriózne dielo ukazovalo sa jej, a jej
         pravdu hľadajúca duša upokojila sa konečne. Ani rodina, ani priatelia, ani rodné dielo
         nenie jej drahým. „Čo sa mne chce? od čoho mi tak ťažko na srdci, tak zmoreno?“ píše vo
         svojom denníku, „prečo ja so závisťou hľadím na vtáctvo. Zdá sa, poletela bych s ním — kam,
         neznám, len ďaleko, ďaleko odtiaľto. A nie je hriešne také želanie? Mám mať, otca, rodinu.
         Snáď neľúbim ich! Nie, ja neľúbim ich tak, ako chcelo by sa ľúbiť. Mne strašno vypovedať
         to, no pravda je. Prečo iní tak necítia?“ pýta sa sama seba, „koho že budem ľúbiť, keď som
         k svojim chladná?“
   </p>
   <p>
    Insarov očaroval ju menovite svojimi pevnými cieľmi a mužnosťou, svojou odhodlanou
         oddanosťou svojmu dielu. Ešte i jeho hrubosť a tvrdosť zdá sa jej byť krásnou po svojom
         spôsobe. Len taký bojovník zaujme dušu ženskú podobnú duši Jeleninej. Zženštilí ľudia,
         tonúci v slastiach pri prvom stretnutí sa so ženskou, ktorých rozdlávi prvý hrubší nápor
         životného kolesa, nepriťahujú k sebe priame a seriózne ženské charaktery. Ženština, i
         najsilnejšia duchom, predsa zostáva len ženštinou a nepovedome hľadá v mužovi nie
         opätovanie svojich vlastných slabostí, ale inú, jej cudziu, jej nevyhnutnú silu muža, hľadá
         doplnenie seba, oporu i záštitu v borbe životnej. Ako srdce Fausta opanuje nežná krotkosť a
         prostodušnosť Gretchen, tak pre srdce Gretchen zdá sa byť čarovnou Faustova mužnosť a jeho
         mužný rozum. Pokoriť sa mu bez rozmyslenia, oddať sa v zabudnutí jeho mocným rukám, čerpať
         svoje myšlienky z jeho myšlienok, v jeho želaniach svoje želania, zliať sa s ním v jedného
         ducha i v jedno telo — tak sladko, tak ľahko, tak prirodzené ženštine. Turgenev k zadiveniu
         jemne postihol toto osnovné, organické svojstvo ženskej prírody; on i svoje energické ženy
         konečne kladie k nohám mužov. I tu Jelena klesla pod touto vládou mužského charakteru!
         Prekrásna scéna vyjavenia lásky je toho dôkazom (str. 127 — 134). No Jelena nie je iba
         ženština. Ona by nemohla bozkávať ruku, ktorá ju bičuje, ako Zinaida v „Prvej láske“ (viď
         Pauliny „Besiedky“), nemohla by, ako tá, v láske pokoriť sa krásnemu svetákovi tak pustému
         ako tisíce iných. Jelena mohla sa žertvovať len niečomu heroickému. Jej vysoká duša
         nenávidela pustotu i vo vlastnej rodine.
   </p>
   <p>
    Keď Insarov umieral na jej rukách nad belasými vodami Adriatiky, tvárou v tvár pred
         svojou slavianskou vlasťou, ona modlila sa v slzách nie o seba, nie o svojom rozrušenom
         šťastí, no o hynúcom čine svojho muža. „Morir ei giovan! Ó temný prízrak, vzdiaľ sa! Nielen
         pre mňa potrebný je jeho život! Jestli je on vinný, jestli som ja vinná, tak daj jemu, ó
         Bože, daj nám obom umrieť čestnou, slávnou smrťou, tam na rodných jeho poliach, a nie tu v
         tejto hluchej komnate.“ Poeta kára toto ľahkomyseľné povstanie proti sudbe, toto samovoľné
         hľadanie šťastia!
   </p>
   <p>
    V Insarovovi vidíme rodoľúbeho syna národa bulharského, vtedy ešte pod tureckým jarmom
         stenajúceho. Člen neveľkej emigrácie posvätil celý svoj život, celé svoje sily onomu
         národu, a nezanedbá hodiny, neupustí príležitosti, aby mohol byť užitočným svojmu národu. A
         práve táto mužná, istý cieľ pred sebou majúca odhodlanosť, táto hotovosť k obetiam zaujala
         čistú, rojčivú dušu. „On učil sa ruskú históriu, i právo, i politickú ekonómiu, prekladal
         bulharské piesne i letopisy, zbieral materiály o východnej otázke, zostavoval ruskú
         gramatiku pre Bulharov, bulharskú pre Rusov.“
   </p>
   <p>
    Jelena pýta sa ho: „Vy veľmi ľúbite svoju domovinu?“
   </p>
   <p>
    „To ešte nevedno,“ odpovedá on, „ajhľa, až niekto z nás umrie za ňu, až vtedy možno
         povedať, že ju miloval.“ U Insarova tieto slová nie sú frázou, on každú minútu hotový je
         podstúpiť smrť za svoj národ. A keď už stane sa nepredvídané, keď razom láska povstane
         medzi ním a Elenou, on beží preč, bez rozlúčky chce ujsť do Moskvy z Kuncova, aby erotické
         city neodtiahli ho od súrneho diela. No sudba ináč riešila. Zo starej časovne (kaplnky)
         udrel doňho znenadála hrom a vyrazil z cesty mladého, oduševnelého Bulhara. Vyjavenie lásky
         v časovni, oná rannou rosou a lúčmi sopkového ohňa písaná scéna patrí k najživším obrazom,
         ktoré vydumala a namaľovala múza Turgenevova.
   </p>
   <p>
    Mäkké, spolutrpné srdce Jelenino prevládal Insarov tak, že mladá devuška razom vyhodená
         bola celými citmi svojimi z obvyklého kruhu. Ona stala sa jeho na večné veky.
   </p>
   <p>
    Ona hotová bola i k osudnému kroku, k tajnému sňatku. Jej otec, ľahký sveták, no pritom
         pyšný na svoje zemianstvo, preklína dcéru, matka mrie žiaľom, jej priatelia Bersenev a
         Šubin smútia, že nenašiel sa pre ňu človek, ktorý by bol hoden jej hlbokej duše — no ona
         ide ta s mužom svojím v ústrety neistému osudu, s mužom nemocným od krajov rozbúrených
         vojnou a povstaniami.
   </p>
   <p>
    Bersenev, vzdor svojej beznádejnej láske k Jelene, až k samožertve pomáha obom, i
         súperovi i jej. On stojí pri svojom na večnosť hynúcom šťastí, ako stojíme u svojho
         horiaceho domu, nemohúc nič zachrániť. V Insarovovi je oheň a energia, Bersenev je
         charakter a Šubin je geniálna hlava. Všetky tieto osoby dumajú, jednajú a cítia po svojom:
         vy by ste mohli pokračovať v románe, tak jasno sú vyrazené tie postavy; áno, zdá sa, vy
         viete, ako každá z nich myslí o tom alebo onom predmete. No i svetácky Nikolaj Artemievič
         na konci ukáže svoju bonhómiu. Veľmi citná je scéna pri lúčení, keď priskáče na saniach s butelkou
    <sup>
     [
     <a class="footnote" href="#ftn.d56e3582" name="d56e3582">
      306
     </a>
     ]
    </sup>
    šampanského. Uňho pri všetkej mravnej pošlosti drieme iskra ľudského vrelého
         citu, trebárs na samom dne nehlbokého srdca. Virtuózne kreslená je i žena jeho a mať Eleny,
         Anna Vasilevna, nezdravistá, nervózna a slabá proti mužovi. Pobočné osoby Uvarov a Zoe tiež
         zadivia nás svojou reliéfnosťou.
   </p>
   <p>
    Osud Jeleny zostáva nevyjasneným. Ona stratí sa v krútňavách východných bojov bez sledu;
         v nič rozplynie sa jej skvostná osobnosť. Insarov zomiera ďaleko od svojej rodnej zeme a
         ešte ďalej od svojich cieľov. On na lagúny benátske chodí so ženou, aby pocítil aspoň
         vietor, ktorý veje od skalnatých brehov dalmatínskych, a tak i z tej strany, kde leží jeho
         milované Bulharsko. Bože môj, či dnešní Karavelovia, dnešní bedárski charakterom
         inteligenti hodni sú tak vrelých Jánov predzvestovateľov?
   </p>
   <p>
    V predvečer veľkého znovuzrodenia balkánskych Slovanov žil i mrel Insarov a strhol so
         sebou do bied a búrok krásnu severnú ružu, ktorá uvädla s ním v horúcom vánku adriatického
         sirocca. On nenie vinovatý dušou, len okamžitou slabosťou, pravda, pre citných ľudí
         pochopiteľnou. On skazil seba i Jelenu tým, že keď ju našiel v starej časovni, neutiekol,
         neskryl sa bez stopy v labyrinte moskovských predmestí a potom v Bulharsku. Tak rozhoduje
         okamženie nad celým životom.
   </p>
   <p>
    No Jelena ťažko trpela za svoje odtrhnutie sa od posvätných osnov rodinných. Rodina je
         pre ženu vozduch, život i blaženstvo. Mimo nej ťažko dýchať, ťažko žiť, no šťastie je už
         celkom nemožné. Turgenev v románe tomto javí sa nám v sile svojej poézie, vysokej mravnosti
         a hĺbke.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e3518" name="ftn.d56e3518">
        301
       </a>
       ]
      </sup>
      „Národnie noviny“ 1885, č. 122, č. 124, č. 125.
     </p>
     <p>
      Pôvodný titul článku: Román od I. S. Turgeneva. Preložil Jozef Škultéty. Tretí
               zväzok „Románovej bibliotéky“. Redaktor Gustáv Izák. Turč. Sv. Martin. Nakladateľ F.
               Moškóci kníhkupectvo. 1885. Cena 1 zl. 10 kr. (franko). Odberateľom 5 exempl. 1
               zdarma, 10 exempl. 2 zdarma, 20 exempl. 6 zdarma. Dostať možno u nakladateľa F.
               Moškóciho (Turč. Sv. Martin). Strán 240.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3528" name="ftn.d56e3528">
        302
       </a>
       ]
      </sup>
      <span class="emphasis">
       <em>
        „Nakanune“
       </em>
      </span>
      — (rus.) „V predvečer“. Román vyšiel v „Ruskom
               vestníku“ roku 1860. Dobroľubov v článku „Kogda že priďot nastojaščij deň?“ („Kedy už
               príde ten pravý deň?“) napísal, že v novom románe Turgenev „sa pokúsil stať si na
               cestu, po ktorej sa uberalo progresívne hnutie súčasnej doby“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3534" name="ftn.d56e3534">
        303
       </a>
       ]
      </sup>
      <span class="emphasis">
       <em>
        hypokréna
       </em>
      </span>
      — (z gr. hippokréné) názov prameňa zasväteného
               múzam na hore Helikóne
     </p>
    </div>
    <div class="footnote">
     <p>
      <sup>
       [
       <a class="para" href="#d56e3549" name="ftn.d56e3549">
        304
       </a>
       ]
      </sup>
      <span class="emphasis">
       <em>
        désaveu
       </em>
      </span>
      — (fr.) neuznanie, popretie
     </p>
    </div>
    <div class="footnote">
     <p>
      <sup>
       [
       <a class="para" href="#d56e3557" name="ftn.d56e3557">
        305
       </a>
       ]
      </sup>
      <span class="emphasis">
       <em>
        bezsilný
       </em>
      </span>
      — vysilený, bezmocný
     </p>
    </div>
    <div class="footnote">
     <p>
      <sup>
       [
       <a class="para" href="#d56e3582" name="ftn.d56e3582">
        306
       </a>
       ]
      </sup>
      <span class="emphasis">
       <em>
        butelka
       </em>
      </span>
      — fľaška
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e3596">
       </a>
       „Otcovia a deti“ a beletria
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e3603" name="d56e3603">
      307
     </a>
     ]
    </sup>
   </p>
   <p>
   </p>
   <p>
    Tešíme sa veľmi, že sme v mútnych a smutných dňoch našich mohli podať slovenskému
         obecenstvu a najmä mladým i budúcim spisovateľom dobrý preklad Turgenevovho románu,
         majúceho vysoký umelecko-estetický a vzdelanostno-historický význam. Ako všetky „diela
         ducha a srdca“, natknul sa na nedorozumenia, krivé kritiky a jeho autor na klebety a
         ohovárania. Je vždy dobrým znakom, keď na umelcovo dielo za čerstva sadajú psie muchy, osy,
         ovady a iné žúžaly… Len škoda, že Turgenev neposlúchol cele učiteľa svojho Puškina
         („neosparivaj glupca“)
    <sup>
     [
     <a class="footnote" href="#ftn.d56e3611" name="d56e3611">
      308
     </a>
     ]
    </sup>
    a polemizoval s premúdrou kritikou. No pri polemii, ako boháč ducha, uštedril
         nám niektoré vzácne poučenia o beletrii vôbec.
   </p>
   <p>
    „Naša kritika,“ píše roku 1879, „zvlášte v posledné časy nemôže pochváliť sa
         neomylnosťou, a spisovateľ, ktorý by len na ňu počúval, ide v ústrety nebezpečenstvu
         pokaziť svoj talent. Hlavný jej hriech je, že nenie slobodná. Nevážim si jej termínov: ,o
         povedomom a nepovedomom tvorení‘, o ,schválnych ideách a tendenciách‘, o ,užitočnosti
         objektívnosti, bezprostrednosti a naivnosti‘, nevážim si všetkých týchto biednych slov,
         ktoré i v autoritérnych ústach sú iba frázami, rétorickou mincou, chodiacou z ruky do ruky
         — len preto nepovažovanou za falošnú, že ju mnohí prijímajú za pravú. Každý spisovateľ,
         majúci talent (toto je, pravda, hlavná podmienka), stará sa predovšetkým verne a živo
         vyraziť dojmy, vynesené im z vlastného i cudzieho života; každý čitateľ má právo súdiť,
         nakoľko sa mu to podarilo a kde pomýlil sa, ale nik nemá práva mu rozkázať, aké dojmy hodia
         sa do literatúry, aké nie. Keď je pravdivý, tedy má pravdu; a keď niet u neho talentu —
         nijaká ,objektívnosť‘, nijaký ,realizmus‘ mu nepomôže. Rozmnožili sa spisovatelia, ktorí
         samých seba považujú za
    <span class="emphasis">
     <em>
      ,nepovedomých tvorcov‘
     </em>
    </span>
    a vyberajú si ,životné‘
         predmety — a medzitým sú skrz-naskrz preniknutí prekliatou ,tendenciou‘. Známe je:
    <span class="emphasis">
     <em>
      poeta myslí obrazmi
     </em>
    </span>
    : to sa nedá zapierať, to je večná pravda… V
         diele umenia je otázka
    <span class="emphasis">
     <em>
      ,ako?‘
     </em>
    </span>
    vážnejšia, než otázka
    <span class="emphasis">
     <em>
      ,čo?‘
     </em>
    </span>
    Keď sa niečo uloží obrazom v dušu spisovateľa, nik nemá práva
         upodozrievať jeho namerenia! Verte, naozajstný talent nikdy neslúži postranným cieľom a
         nachádza v sebe samom uspokojenia; okružujúci život dáva mu obsah — on javí sa jeho
         zosústredeným odbleskom.“
   </p>
   <p>
    Na druhom mieste, vzhľadom na kritiky a kritikasterstvá, obracia sa Turgenev k mládeži s
         naučeniami:
   </p>
   <p>
    „Schvátiť a uloviť život môže len talent, a talentu si dať nemôžeš, a ani sám talent
         nenie dostatočný. Treba ustavičného obcovania s ľuďmi, ktorých chceš kresliť, treba
         pravdivosti neúprosnej vzhľadom na vlastné pocity, treba slobody náhľadov i pochopov a
         konečne treba vzdelania, treba vedy. Nič tak neslobodí človeka, ako veda (znanie) a nikde
         sloboda nenie taká potrebná, ako pri umení. ,Cestou slobodnou choď ta, kam ťa vlečie
         slobodný um,‘ povedal Puškin. Drahí priatelia, nikdy sa nevyhovárajte, čo by na vás
         akúkoľvek klebetu naklebetili. Nechcite počuť ,posledné slovo‘. Robte svoje dielo — a
         ostatné sa všetko premelie… Strážte nad naším jazykom, to je poklad, to je majetok, oddaný
         nám predkami, medzi nimiž zase len blýska sa Puškin. Používajte úctivo toto mohutné oružie,
         v umelých rukách ono divy tvorí!“
   </p>
   <p>
    Nuž jasný, konkrétny vzor máme tu na „Otcoch a deťoch“, ktorý by mal viac naučiť než
         všetky teórie a „smery“. Dnešná kazuistika mnoho rozpráva o „smeroch“, o „modernosti“, o
         čačkách a „vytríbenostiach“ a nevidí, že v umení platí len talent a nič iného. Máš-li čo
         povedať, vieš-li tomu dať formu, obraz — dobre. Ale nijaké, trebárs i najmodernejšie
         nohavice, neurobia z teba poetu.
   </p>
   <p>
    V našom románe je obrazmi znázornená borba starých s mladými, vlastne náraz
         napočúvaných, načítaných ideí so starým, ustáleným strojom života. Ale ani toto celkom
         nezodpovedá. Veď Pavel Nikolajevič Kirsanov, angloman, tiež postavil sa žitím a obyčajmi
         proti zdedenému poriadku práve tak, ako „nihilista“ Bazarov a Nikolaj Petrovič so svojou
         „fermou“ a svojím dvorianskym liberalizmom usiluje sa patriť k novému veku, ba i otec
         Bazarova, Vasilij Ivanovič, penzionovaný lekár vojenský, krčí zo seba v istom ohľade
         liberála, pravda, v úhodu svojmu synovi. Odincovová iste nepatrí k typom zastaralého
         života. Reprezentantom skutočnej stariny je jedine Arina Vlasievna, mať Bazarova, medziiným
         najkrajší, najživší a najpravdivejší typ povesti.
   </p>
   <p>
    O čo tedy ide? Nie o borbu mladej, silnej, mnohosľubnej reformy s deravou, práchnivou,
         do mohyly súcou fázou života, ale ide tu o nepovolané, nesvojské, zovnútornými, vražími
         silami nadiktované novotárstvo, o pusté negovanie len kvôli negovaniu, napuchnuté,
         fantastické, nereálne bludárenie, nanútený zverský materializmus… V tomto je zrno borby,
         skvelé víťazstvo svetla javí sa v slovách umierajúceho reprezentanta nihilizmu, Bazarova:
         „Poď, oprobuj negovať smrť! Ona ťa zneguje a basta!“, a potom jeho slová k Odincovovej: „I
         mať moju prilaskajte!
    <sup>
     [
     <a class="footnote" href="#ftn.d56e3641" name="d56e3641">
      309
     </a>
     ]
    </sup>
    Veď takých ľudí, čo oni (otec i mať Bazarova, tedy ,otcovia‘), v svojom veľkom
         svete nenájdete ani s lampášom vo dne… Ja že som potrebný Rusku? Nie, vidno, nie som.“
   </p>
   <p>
    Áno, potrebné sú nové sily, nové idey, nové talenty, obnovenia zvetšalého, preobrazenie
         strnulého, oživenie zamretého, ale nepotrebné, škodné a hatiace sú bazarovovské excentrické
         surové negácie, škodné a perverzné je trhanie všetkého, čo „otcovia“ utvorili a postavili.
         Netrebný je surový chvast, mladá drzá nadutosť, mizerné papúškovanie zle pochopených
         cudzích výplodov mysle. Pokrokom a zveľatkom je len to, čo vyrástlo na vlastnej pôde;
         užitočným plodom len to, čo uzrelo vo vlastnej duši.
    <span class="emphasis">
     <em>
      Pokračovať
     </em>
    </span>
    možno,
         len keď už boli
    <span class="emphasis">
     <em>
      „kroky“
     </em>
    </span>
    , a síce kroky, urobené na vlastnej zemi.
         Vozdušné salto mortále, habkanie po cudzích vodách, temer vždy už smrdutých, zbarinených,
         nenie „pokrok“, ale komedianstvo. Reprezentanti takzvanej „pokrokovitosti“ obyčajne, dľa
         slov Turgeneva, nevedia rozlíšiť „kyslík od dusíka, ale sú preplnení negovaním a
         samochvastom“ a považujú sa za „pokrokových“ duchov v chémii a vo všetkom.
   </p>
   <p>
    Darmo vyhovára sa Turgenev: nikdy nikto, ani len Dostojevskij a Gončarov (v „Obryve“),
         neznázornil poeticky, teda „obrazmi“, vnútorný bankrot slovutného nihilizmu a západníckeho
         liberalizmu v Rusku, ako on v geniálnom románe „Otcovia a deti“. Nie tendenciou, to mu
         veríme, ale
    <span class="emphasis">
     <em>
      pravdou umeleckou
     </em>
    </span>
    ; a umelecká pravda je nad všetkými
         pravdami filozofickými, politickými a rétorickými. Všetky politické teórie a filosofemata
         blednú a tratia sa v nič pred pravdou umelca, lebo je to
    <span class="emphasis">
     <em>
      pravda života
     </em>
    </span>
    a reálnej bytnosti. Umelecká, poetická pravda je to naozajstné, týkajúce sa duše, súrodné,
         keď i nie rovnorodé s pravdou religióznou. Pravda umelecká, pravda poetická v Turgenevovi
         vďaka talentu prevládala všetky naučené a po svete nazbierané teórie, západnícke bludy a
         frázy, a zblížila ho s národom a Puškinom, a darmo je, i so slavianofilmi, ktorých cez
         celý, veľkou časťou v cudzine strávený život odtískal od seba a krčil zo seba žiaľnu figúru
         „európskeho západníka“. Nech sa tváril ako chcel, duša jeho zrodná bola s Chomiakovom,
         Aksakovom, Dostojevským, a cele nezrodná s pustými propogátormi západníctva na
         severovýchode slavianskeho veľplemena, nezrodná s ľuďmi, preplnenými „otricanijami i samouvaženijami“,
    <sup>
     [
     <a class="footnote" href="#ftn.d56e3664" name="d56e3664">
      310
     </a>
     ]
    </sup>
    nezrodná so Sitnikovom a Kukšinkou. Jasno vyrazil poeta celú vnútornú holotu
         moderných pokrokárov:
    <span class="emphasis">
     <em>
      „Chemici nevediaci rozoznať kyslík od dusíka, ale sú plní
            negácie a samolásky.“
     </em>
    </span>
    Toto by malo byť okrídleným slovom a pečaťou na
         všetkých dnešných „oblažiteľov“, „konštitucionalistov“ a „slobodno-svedomiarov“,
         nevediacich rozdielu medzi subjektom a predikátom, ale plných kritikasterského negovania a
         nadutej samochlúby.
   </p>
   <p>
    Sám román je zrelý plod ustáleného, umelecky zaokrúhleného básnika, o ktorom presne a
         pravdivo napísal Nekrasov v liste na Turgeneva: „Prečítal som nedávno čo-to z Tvojich
         povestí. Tón ich je obdivuhodný, plný akéhosi náruživého, hlbokého smútku. Ty si viac
         poeta, než všetci ruskí spisovatelia dohromady po Puškinovi. Ty sám z nových vládneš
         formou, iní dávajú čitateľom surový materiál, namiesto aby dávali poéziu. Prosím Ťa, vhĺb
         sa sám do seba, do svojej mladosti, do lásky, do neurčitých a prekrásnych poryvov mladosti…
         Ty sám nevieš, aké zvuky polejú sa, keď dotkneš sa týchto strún srdca, toľko preživšieho
         ako Tvoje láskou, utrpením a všetkou ideálnosťou. Mal by som napísať článok, ktorý by
         odkryl Teba samého! To je vážna vec pri kritike, ale kde je majster takejto kritiky?“
   </p>
   <p>
    Mnoho duše, mnoho srdca, povzdychne si umný slucháč, prečítajúc nami podávaný román;
         mnoho intímneho umenia uzná znateľ a gurmand estetický. Kus úzkeho žitia, nevalný dej, málo
         dramatických výstupov, ale všetko chytá, dojíma a pravdou víťazí. Bazarov pri všetkom
         surovom, ba chvastlivom občas ukazuje priameho, čestného, slaviano-ruského muža — iba
         namyslené, teoretické, zvonku natisnuté hubí v ňom i charakter, i mrav, i mravnosť. Jeho
         nepekný nápad na krásnu, naivnú Feničku je plodom viac chvastu a pľuhavej teórie
         nihilistickej než vnútornej skazenosti. Tyranské zaobchádzanie s rodičmi protiví sa citu —
         no ako zotrie sa nahromadený odpor, keď prosí mater, aby ho učesala a bozká jej potom ruku:
         hľa, zmizli razom všetky teórie schválneho, namysleného, tvrdého oplanstva. Zdrvený „ad
         nihilum“ dovedený je jeho „nihilizmus“ láskou k Odincovovej. Nádherná, bohatá duchom i
         telom Odincovová zlomila tvrdého cynika nechtiac, ona je vlastne pravým víťazom nad
         všetkými „zásadami“, nad všetkým komedianstvom Bazarova: na hromadu zrútia sa všetky jeho
         hrdé, cynické, materialistické slovcia a vrtochy: umierajúc túži za jedným okamihom
         „romantizmu“, t. j. za citom a krásou nadhmotnou, unášajúcou človeka zo sfér púheho
         utilitarizmu!! Tak bazarovovský „nihilizmus“ všade utrpí krušenie: ním stal sa Bazarov
         nemožným a nevďačným v pohostinnom dome Kirsanovových špatným chovaním sa k mladej ženštine
         a materi, ním a náhlosťou odsotí si Odincovovú v onen krásny večer v Nikolskom, ním rozíde
         sa s vrelou dušou Arkadija… ním vrhá rodičov z jednoho bôľu do druhého… Rodičia Bazarova!
         Aký krásny, pravdivý, citný a hlboký obraz dvoch súrodných duší! Koľko dobroty,
         šľachetnosti, živého ľudského citu vlial básnik do figúry odstavného (penzionovaného)
         lekára Vasilija Ivanoviča a jeho manželky Ariny Vlasievny! Materská láska Vlasievny,
         povedali by sme, mariánska, trpiaca, skromná, pritom veliká, hory prenášajúca, hory
         ľudského bôľu, zdanlivo neznosného, smrtiaceho.
   </p>
   <p>
    Iste v Pavlovi Petrovičovi básnik chcel načrtať menej príťažlivú, po istý stupeň komickú
         figúru „otcov“, smiešnosť, úzkoprsosť zaostalého „gentlemana“, „anglomana“ a „krepostnika“.
    <sup>
     [
     <a class="footnote" href="#ftn.d56e3679" name="d56e3679">
      311
     </a>
     ]
    </sup>
    Nuž áno, taká je asi škrupina Pavla Petroviča, ktorý postavil život na klamlivý
         žreb ženskej lásky a prehrajúc, skamenel. Ale či neprebudila sa v skamenelom Pavlovi celá
         krásna, opravdivo ruská duša, keď hovorí bratovi Nikolajovi (str. 273): „Vezmi si Feničku
         za ženu, ľúbi ťa, je matkou tvojho syna!“ Odpadla škrupina tiež namysleného západníckeho
         aristokratizmu, a Pavel skvie sa pred nami v svojej slavianskej, ruskej nahote, pravde,
         zaduševnosti, prostote a srdečnosti.
   </p>
   <p>
    Nikolaj Petrovič arci má mnoho ruského nedbajstva, ruského „avos“
    <sup>
     [
     <a class="footnote" href="#ftn.d56e3687" name="d56e3687">
      312
     </a>
     ]
    </sup>
    — možno, Arkadij bude jeho pravým dedičom, no na takých ľuďoch spočíva
         mohutnosť Ruska v drieku, v podstate, v svojom základe. Rodinnosť — vernosť, láska k rodnej
         hrude… Iní, ohniví, činní, eruptívni mužovia možno pohnú ďalej veliký stroj samostatného,
         suverénneho, cárstvenného národa; no, aby sa pritom neprekotil, aby sa neotriasol a
         nerozrumil, poslúžia Nikolajovia Petrovičovia, Vasilijovia Ivanovičovia, Ariny Vlasievny…
         No ani pri ohnivom posunovaní velikého stroja štátneho, cirkevného, pravosúdneho,
         kultúrneho, všenárodného nemajú a mať nebudú činnej účasti Bazarovovia, Sitnikovovia a
         Kukšinky…
   </p>
   <p>
    Sitnikov je verný, hoďas karikatúrny typ povrchného politikastra a haraburdáka. Kukšinka
         — fotografický snímok „moderných“, feministických, odporných zjavov na plytkom površí
         našich zmätených dní; zjavov, špatiacich obraz celého XIX. stoletia; zjavov, unižujúcich
         ženu ďaleko pod úroveň háremovej orientálky, prériovej Indiánky, a ďaleko pod úroveň
         gréckej hetéry v časoch perikleidického prepychu. — — — — — — — — — — Frázy o ženskej
         rovnosti možno metať, ale i frázisti sami odvracajú sa od pohľadu na neženské, z citu a
         hanby vyzlečené Kukšinky.
   </p>
   <p>
    Postavte Kukšinku — nehovorím ani s Arinou Vlasievnou do jedného radu, lebo to by bolo
         nechutné absurdum a ťažká urážka milej, vysokej matróny a čestnej ženy i matky — ale
         trebárs s Odincovovou, žijúcou silno egoistickým, znežneným, povrchnejším — povedzme
         skazenejším životom — i otvorí sa nám celá priepasť… priepasť medzi ženskosťou a
         neženskosťou. Bazarova všetky zásady a princípy nihilizmu mali by vliecť ku Kukušinke a
         odtŕhať ho od veľkosvetskej, „samú seba znežňujúcej“ dámy; ale on, vypijúc Kukšinkino
         šampanské, ani sa len nepoďakuje, od nej sa neodoberie a odíde s opovržením od nej. A pred
         Odincovovou aký je malý, ako zradí sám seba, hryzie sa, bezvládnym hnevom srší… i túži!
         Hľa, faloš a efemérnosť nových zásad a závanov nezrelej mysle, k tomu ešte naviatych
         zvonku.
   </p>
   <p>
    Ženská je Anna Sergejevna Odincovová, krásna ženská a výchovou Kataríny Sergejevny,
         sestry svojej, nadobýva pred nami mravnú čistotu, o ktorej bolo možno pochybovať z námetov
         a rečí sveta. Ona v sestre vypestovala voňavý, milý, nevinný a pritom prekrásny kvet pre
         statočného, zápalčivého, čestného Arkadija. Káťou narástla pred nami a ospravedlnila náš
         rešpekt rozumným sňatkom s „jedným z budúcich ruských dejateľov, človeka umného, s tvrdou
         vôľou a pozoruhodným darom slova“.
   </p>
   <p>
    Ani nenie náhodou, že Bazarov, súc neskončený medik, dľa všetkého v štvrtom roku (tri
         roky som ho nevidela, nekŕmila, nepojila, hovorí Arina Vlasievna), smeje sa nad medicínskou
         vedou, nad lekárskym stavom, nad liekmi, tedy nad všetkým, k čomu sa pripravuje a čomu
         žije, zapierajúc všetko ostatné, zvlášte umenie, poéziu. Raffael mu nestojí deravého groša!
         Puškinovi kladie do úst nezmysly a blbé sady. Jeho slaboduchou zásadou
    <span class="emphasis">
     <em>
      „neuznávať
            nijakej autority“
     </em>
    </span>
    , pravda, stavia sa nad všetko, a myslí, keď zapiera, že sám
         je povýšený nad všetko, čo zapiera a vidieť nechce.
   </p>
   <p>
    Ale to všetko u Turgeneva nenie schválnosť, nenie popredku vyrátaná tendencia, ale je
         „myslenie obrazmi“, je slúženie pravde. Sám on hovorí:
   </p>
   <p>
    „Páni kritici neverno predstavujú si to, čo deje sa v duši autora, to, v čom sú jeho
         radosti a horkosti, jeho snahy, úspechy a neúspechy. Oni napríklad ani nešípia sladkosti, o
         ktorej hovorí Gogoľ, a ktorá pozostáva v mučení samého seba, v svojich nedostatkoch,
         prenesených na osoby vymyslené; oni si myslia, že autor iného nerobí, než že ,prevádza
         svoje idey‘. Nechcú veriť, že dôkladne i silno predstaviť pravdu, reálnosť života je
         najväčšie šťastie pre literátora, i keď takáto pravda prieči sa jeho vlastným sympatiám.
         Ja, ako nenapraviteľný západník, s veľkou radosťou nakreslil som v osobe Panšina
         (,Dvorianske hniezdo‘)
    <sup>
     [
     <a class="footnote" href="#ftn.d56e3709" name="d56e3709">
      313
     </a>
     ]
    </sup>
    všetky komické a komisné stránky západníctva, a dal som slavianofilovi
         Lavreckému rozbiť ho na všetkých punktoch. Prečo som to urobil, hoďas považujem
         slavianofilstvo za bezplodné? Preto, že v danom páde takým spôsobom zložil sa život, a ja
         som predovšetkým chcel byť úprimným a pravdivým. Kresliac figúru Bazarova a vylúčiac z
         kruhu jeho sympatií všetko umenie, pridal som mu drzosť a neslušnosť tónu — nie z želania
         uraziť mladé pokolenie — ale následkom môjho pozorovania môjho známeho dr. D. a podobných
         jemu osôb. Moje osobné náklonnosti tu ničoho neznamenajú a možno zadivia sa moji priatelia,
         že temer vo všetkom sám súhlasím s jeho presvedčeniami.“
   </p>
   <p>
    Román ide ticho a plavno: my ocitneme sa uprostred rieky už hotovej, majestátne tečúcej.
         Osoby jeho, Kirsanovovci, už majú za sebou svoju históriu, Nikolaj pozdnú hriešnu lásku s
         Feničkou, Pavel svoj „Reitt ins romantische Land“
    <sup>
     [
     <a class="footnote" href="#ftn.d56e3717" name="d56e3717">
      314
     </a>
     ]
    </sup>
    takým blenom naplnivší jeho život, Odincovová, uspevšia blysnúť vo veľkom
         svete, vydať sa i ovdovieť a v neistých túžbach ešte mladého života sedieť u mora a čakať
         pohody. Prežili i svoj vek starí Bazarovovci a zostala im jediná krása žitia, jediná nádej
         a útecha, syn jedináčik. Do tohoto hotového koryta životnej rieky vlejú sa dva svieže
         prúdy: Eugen Bazarov a Arkadij Kirsanov. Rieka rozšumela sa. Povstávajú nové prúdy a šumy…
         Otcovia nerozumeli deťom, deti nechcú rozumieť otcom… V mnohom majú obe strany pravdu, no
         borba
    <span class="emphasis">
     <em>
      pre pravdu
     </em>
    </span>
    nezúri, ale ide o spôsob, o nábeh zle upotrebených
         novôt — a tu otcovia, i kde by hádam mýlili sa, víťazia silou prírody, silou konzekvencie,
         kontinuity a životných podmienok národa a spoločnosti. A práve v tom je sila: svieža Káťa s
         Arkadijom založia novú rodinu, pomer Nikolaja s Feničkou príde do čestnej koľaje… V románe,
         pri jeho úzkostlivej objektívnosti, borba svetla s tmou nenie jasno vyrazená, ale
    <span class="emphasis">
     <em>
      predsa je ona jeho hlavným, mravným podkladom
     </em>
    </span>
    . Koľko svetla na
         strane starých Bazarovovcov — milujúcich, srdcom žijúcich a koľko tmy v synovej negácii
         srdca, relígie i umenia?
   </p>
   <p>
    Ktorýsi francúzsky spisovateľ povedal, že noví spisovatelia sú pre čitateľov, antickí
         pre spisovateľov. Román „Otcovia a deti“ v tomto ohľade môže slúžiť surogátom antiky. Akoby
         naozaj bol písaný pre spisovateľov, obrazec, norma, prameň poučenia, príklad a vzor.
         Rozdelené, premyslené je tam všetko a vzdor tomu dej vyrastá prirodzene, vlastnou silou, na
         vlastnej pôde, osoby a typy žijú voľne, nenútene… Charakteristika osôb je úsečná,
         plastická, zameniť osoby nemožno… Poézia rozliata je ako olivová vôňa po ľuďoch, po
         prírode… Niet zbytočných opisov, rušiacich epizód. Historiká podané sú stručne,
         zaokrúhlene, zaujímavo: pozrite len na históriu lásky Pavla Petroviča Kirsanova ku
         veternej, záhadnej sfinge kňažnej R. U. a snadno pochopíte všetko to, čo deje sa už na
         prknách povesti. Pozrite na idylu Nikolaja Petroviča s Feničkou, na delikatesu, s ktorou
         líči chúlostivý pomer, tak nenútene, prirodzene vozvýšený na stupeň zákonného, vysoko
         mravného, požehnaného zväzku.
   </p>
   <p>
    Ale, ako hovorím, málo historikov, málo epizód, len to najnutnejšie… Ostatok odohráva sa
         pred našimi očami, v jednom čase a skoro na jednom mieste, ako v antickej tragédii. Typmi,
         figúrami, „obrazmi“ vyjadruje básnik svoje idey, a poneváč sú jeho obrazy krásne, pravdivé,
         srdcové, veje na nás z celého diela krása a pravda… Krása! Prvá požiadavka beletrie,
         kategorický imperatív každého umeleckého diela. Bez krásy nemá čo hľadať na bielom svete
         ani báseň, ani román, ani obraz, ani socha, ani muzika. Nehovorím, že by krása pozostávala
         v niečom uhladenom, peknuškom, všeobecne prijatom, konvencionálom, prudériou páchnucom, bez
         ostrých čŕt, bez prilnutia k tme a zlému, k špatnému, k rozoprám žitia a disharmóniám
         jestvovania; naopak, krása musí byť tesno snúbená s pravdou, a pravda má i svoje hrany,
         trnie a zlomeniny — no predsa krása všetko drží, posväcuje, oprávňuje a podmieňuje… Nevieš
         do románu, drámy, obrazu vdýchnuť ferment krásy, načo píšeš, načo maľuješ? Chceš-li
         poučovať, čiň to prózou — no spisovateľ, v ktorého duši nejestvuje zárod krásy, ani
         nepoučí, ani nevzdelá, ale mýli, škodí, nudí, alebo aspoň rozmnožuje makulatúrny papier. Na
         obrazcoch školy nizozemskej (flamlandskej), vidíme často surové, nevzračné figúry
         hulajúcich surových sedliakov, surové, každodenné interiéry sedliackych chyžín, chaotické
         scény pri dedinských požiaroch. Breughel ide i do pekla a maľuje hroznú čertovinu v dyme a
         plameňoch večného ohňa: no z týchto realisticko-surových obrazov hľadí na nás krása
         mohutnej expresie, krása trasľavých, často zlatým záchvevom zduchovnelých farieb, hľadí
         pohyb opravdivého života, charakteristika a mocná, verná kompozícia. Pri tom všetkom
         severné školy nizozemské nepatria na výšavu umenia a jej maliari, ktorí dosiahli veliké
         umenie, boli v škole italskej, ako Rubens, Van Dyck a iní.
   </p>
   <p>
    Beletria musí túžiť po kráse, ňou dýchať, ňou žiť. Pre nás, ktorým je ona potrebná ako
         kus chleba, napodobnenie nových zvrhlostí dekadentských bolo by smiešne, záhubné a
         neplodné. V istej literatúre, ktorá odbočila (iste len na čas) od ideálu krásneho a hľadala
         východ vo vycibrených perverzitách pohlavných, odkukaných u Francúzov a Nemcov, obecenstvo
         prestalo čítať nové plody a vrhlo sa hladno a smädno na plody staré, v mnohom naivné,
         prostoreké, odkvitlé, no aspoň dávajúce akú-takú potravu fantázii, srdcu a ukonanej mysli.
         Ach, prepotrebná nám je beletria v našom terajšom politickom i spoločenskom unížení! Iste u
         nás neplatí „umenie pre umenie“, iste záhubné by bolo odťahovanie sa zo stredu samého
         národa! Naše umenie má slúžiť národu, ale môže slúžiť len tak, keď bude naozajstným umením:
         „… vážnym prejavom ľudskej osobnosti, zákonom prírody… Umenie je takou zákonnou sférou
         ľudskej činnosti, ako veda, spoločnosť, štát“ (Belinskij).
   </p>
   <p>
    Len keď s posvätným citom, s vedomím serióznej, veľkej úlohy pristupujeme k oltáru
         umenia, môže nám ono pomôcť prežiť desnú tmu dnešných pomerov, hluchotu a netrebnosť nášho
         žitia. V hlbokej religióznosti, v oddanom priľnutí k velikým pravdám Kristovým, zjaveným,
         nie vyfilozofovaným, a po druhé v čistom, národnom, svojskom umení slovesnom predbežne
         vidím dve mohutné opory nášho života. Že nenachádzajú vždy silných vyraziteľov a
         stelesniteľov, je smutné, ale nie zúfalé — Boh uštedrí, Boh pomiluje. Ale vôľu máme mať
         čistú, snahu vrúcnu, jasné pochopy, svetlé povedomie, čestné, seriózne ciele. Haraburdácke,
         bez piety, pilnosti, bez povinného rešpektu proti krásnemu rodnému jazyku nahádzané
         fejtonistické písačky nás unížia, zvrhnú z úrovne, na ktorú povýšili naši drahí
         predchodcovia slovenskú krásnu literatúru. Čo utvoríme dobrého, krásneho, živého, zostane
         národu; nevezme mu majetok tento ani víchor časov búrnych, ani tma utlačenia, ani zlosť
         národovražednej intrigy.
   </p>
   <p>
    Veľmi sa radujeme, že sme mohli poslúžiť prítomnou knižkou nielen čitateľom, ale i
         spisovateľom, vážiacim si svoje krásne, ale ťažké povolanie. Nech vhĺbia sa do poetických
         krás románu, preštudujú jeho báječnú techniku, privyknú ostro pozorovať ľudí i prírodu,
         prerobiť všetko vnútorne, a potom už jasným, čistým, pravidelným jazykom, prosto a
         beznáročne položiť na papier, čo uzrelo a skryštalizovalo sa v duši…
   </p>
   <p>
    Netreba dlhých opisov, ony sú nudné a nedosahujú cieľa. Aby znázornil poeta náladu dňa,
         jari, leta, netreba všetko pospomínať, čo kvitne z jari a čo zreje letom. V jednotlivých,
         ale charakteristických črtách väzí obajanie poézie. Príklad: V dvadsiatej ôsmej hlave na
         počiatku Turgenev opisuje tuhú ruskú zimu. Zopár slov, a medzi nimi: „stála biela zima… s
         kotúčom pary z dvier náhle otvorených“ („klubami para iz mgnovenno razkrytych dverej“).
         Hľa, z teplej izby, zakúrenej pri veľkej zime, vybúši naozaj para… Z takéhoto jedného
         ostrého pozorovania priamo cítite dych a náladu zimy… Koľko slov tratia nepovolaní
         pisálkovia, keď chcú znázorniť napríklad mesačnú noc. Pravý básnik podá obraz, často
         nepatrný, no charakteristický — a dojem je tu.
   </p>
   <p>
    Druhý príklad: Bazarov včasne ráno ide na miesto duela s Pavlom Petrovičom. Opis rána:
         „Ráno bolo slávne, svieže; malunké, svieže obláčky stáli baránkami na bledojasnom lazúre; …
         drobná rosa striebrom lisla sa na pavučinkách; vlažná, temná zem, zdalo sa, ešte zachránila
         si rumennú stopu zory; z neba sypali sa piesne škovránkov… Cesta z Marijna zahýbala okolo
         lesíka;
    <span class="emphasis">
     <em>
      ľahký prach ležal na nej, ešte nedotknutý od včerajška ani kolesom, ani
            nohou.
     </em>
    </span>
    “ Vidíte, všetko to prvé je iste krásne, verné, ale posledná veta
         (kurzívou) razom vdýchne na kraj pocit včasného rána, letného, jasného. Netknutý prach na
         ceste — priamo pochopujeme, poeticky uveríme na toto krásno-včasné ráno. Jedna
         charakteristická črta, a ráno je pred nami, živo, nezmazateľne vrýva sa nám do pamäti i
         povedomia.
   </p>
   <p>
    To samé vidíme u Turgeneva pri charakteristike osôb. Turgenev neopisuje krásu, zrelú
         krásu Odincovovej; o nej pár slov vyrieknu bočné osoby, medzi nimi Kukšinka. Pre poetu
         postačí šum drahých šiat, stačí, keď hovorí: „Ona oprela hlavu na operadlo kresla, skrížila
         na hrudi po lakte obnažené ramená: Zdala sa bledšou pri svetle jedinej lampy, zastienenej
         clonou z vyrezávaného papiera.
    <span class="emphasis">
     <em>
      Široké biele šaty pokrývali ju celú svojimi
            mäkkými záhybmi: ledva bolo vidieť končeky jej nôh, taktiež skrížených.
     </em>
    </span>
    “
         Nesála na čujného slucháča majestátna krása mladej ženy? Nestojí tu niečo
    <span class="emphasis">
     <em>
      medzi
            riadkami
     </em>
    </span>
    , čo vás ovieva bájnou poéziou ženskosti, ženskej krásy?
   </p>
   <p>
    Tak o Kukšinke mnoho nehovorí sa, mnoho neopisuje: už jej tabakom zožltlé palce (od
         ustavičného krútenia papirosiek), neriad v izbe, kopa nerozrezaných tlstých žurnálov
         podávajú nám jej obraz: už ju známe.
   </p>
   <p>
    Krásna ruža románu, Katarína Sergejevna, devuška s umom i srdcom, málo stojí a sedí pred
         poetovým stafelajom…
    <sup>
     [
     <a class="footnote" href="#ftn.d56e3759" name="d56e3759">
      315
     </a>
     ]
    </sup>
    Krátka scéna pod jaseňom v parku v spoločnosti Arkadija a vrabcov — a už stojí
         pred nami s celou vôňou mladosti, vzdorovitosti mladého decka a „veľkými rukami“, ale
         utešenými malými nôžkami… „On bude u nich!“ podumala, hopkajúc tými samými drobnými nôžkami
         po rozpálených, kresaných kameňoch schodov, vedúcich na domovú terasu. Ako naivne milo
         „posledný raz“ dovolí Arkadijovi osamelé posedenie v antickom portiku starého Odincova. A
         „posledný raz“ stal sa zvratom v celom jej žití. Nezapomenuteľné, krásne sú slová básnika:
   </p>
   <p>
    „On schvátil jej prekrásne ruky, a zadychčaný od nadšenia pritisol ich k svojmu srdcu.
         Ledva stál na nohách a stále opakoval: ,Káťa, Káťa!‘ a ona akosi nevinne zaplakala, sama
         ticho smejúc sa svojim slzám.
    <span class="emphasis">
     <em>
      Kto nevídal takých sĺz v očiach ľúbenej bytosti,
            ten nezakúsil ešte, do akého stupňa, zamierajúc od vďaky a studu, môže byť človek
            šťastný na zemi.
     </em>
    </span>
    “ Hľa, kde je krása, kde veliká, ľudská, vysoká pravda… Aká
         hĺbka ľudského šťastia, hrdého, vysokého, ktoré môže poskytnúť láska. I starému mužovi, ako
         trójskym kmeťom na skaických vrátach pri zjavení sa Heleny, musí sladko zabúchať srdce,
         jestli nezhovädilo sa a nestvrdlo zločinmi, ako onému „modernému“ filozofovi, ktorý nedávno
         drzo tvrdil, že láska je nič, namyslenosť a fantóm.
   </p>
   <p>
    No nielen prírodné nálady a charakteristiky jednotlivých osôb podávané sú viac obrazmi
         než opismi, ale i pomery osôb, a v tom asi je najťažšia úloha básnikova. Tu treba naozaj
         písať viac medzi riadkami ako v riadkoch, no i čítať tak. Pomery však rozvíjajú sa tu samy
         od seba, zdá sa, to je ľahko, keď máš figúry, postaviť ich snadno na dosky. No nie. Veliký
         kus umenia väzí v tomto scénovaní, v tejto tajnej réžii celého kusu.
   </p>
   <p>
    Z charakteru starých Bazarovovcov a z charakteru ich syna Jevgenija vychodí pomer
         rodičov k synovi, ale znázorniť ho je veľkým umením. Oni sú osvetlení ním a on nimi.
         Navzájom sa vyjavujú, len zo vzájomnosti vyteká duševná krása staríkov a celá horká, dusná,
         nešťastná príroda Jevgenija. Povadiť sa so staríkmi Kirsanovovými, neslušne chovať sa k
         úbohej Feničke, duelovať sa s Pavlom Petrovičom, vodiť za nosom dobrého, zápalistého,
         čestného Arkadija, ničiť surovým vtipom Sitnikova — to všetko by ešte nepodalo vypuklo
         celého Bazarova. No ako chová sa k útlej materi, k dobrému, predobrému otcovi, k jeho
         zásluhám na poliach vojenných, k láskavostiam Ariny Vlasievny — tu je už dokreslený
         portrét, dokončené dielo nového typu, novej, živej, nešťastnej individuality.
   </p>
   <p>
    A radom: pomer Arkadija k Odincovovej… jeho namyslená zaľúbenosť (a bolo to vlastne iba
         oslepenie veľkosvetskou dámou), pomer ku Káti, k starej kňažnej; pomer Odincovovej k
         Bazarovovi (toto je už majstrovstvo nad majstrovstvá) dá sa viac šípiť a domýšľať naozaj
         medzi riadkami.
   </p>
   <p>
    Na všetky jemnosti a krásy turgenevovského románu „Otcovia a deti“ upozorniť je vecou
         nesnadnou, mne nie po sile. Človek často, i čo dobre a hlboko cíti, nevládze obliecť v
         slová, nevie dať pravej formy. Môžem len odporúčať, zvlášte mládeži, nie povrchne čítať,
         ale študovať dielo „Otcovia a deti“. Pravda, talentu naučiť sa nemožno. Talent rodí sa s
         človekom, bystrí a rozvíja sa životom viac než knihami a obrazcami, čoby boli akékoľvek
         skvelé a poučné. Ale štúdium oslobodiť môže od bludov, od márneho túlania sa neschodnou
         stepou, od zvodlivých, perverzných novôt, môže dať náraz k tvorbe, vzbudiť, osvietiť,
         posmeliť talent, hádam skrytý alebo zahádzaný moderným smetím, teraz divoko grasujúcimi
    <sup>
     [
     <a class="footnote" href="#ftn.d56e3778" name="d56e3778">
      316
     </a>
     ]
    </sup>
    po literatúrach.
   </p>
   <p>
    Borba svetla s tmou i v tomto románe vedie k víťazstvu svetla. Čo ako preplnené sú
         dialógy jeho ostroumnou analýzou materializmu, surového, len praktického hmotárstva,
         zapieraním všetkého neohmatateľného — vyznieva celok v prekrásnej sade o náhrobných
         kvetoch: „Či láska, svätá, oddaná láska nenie všesilná? Či modlitby a slzy sú bezplodné? Či
         kvety, rastúce na mohyle, svojimi nevinnými očami hovoria nám len o večnom pokoji
         ľahostajnej prírody? Nie, ony hovoria nám i o večnom prímerí, i o živote nekonečnom.“
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e3603" name="ftn.d56e3603">
        307
       </a>
       ]
      </sup>
      Doslov k Turgenevovmu románu „Otcovia a deti“, preložil Milan Ivanka, Martin 1904,
               str. 339 — 359.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3611" name="ftn.d56e3611">
        308
       </a>
       ]
      </sup>
      <span class="emphasis">
       <em>
        „neosparivaj glupca“
       </em>
      </span>
      — (rus.) „nevyvracaj hlupáka“
     </p>
    </div>
    <div class="footnote">
     <p>
      <sup>
       [
       <a class="para" href="#d56e3641" name="ftn.d56e3641">
        309
       </a>
       ]
      </sup>
      <span class="emphasis">
       <em>
        prilaskať
       </em>
      </span>
      — nakloniť si, pripútať, získať
     </p>
    </div>
    <div class="footnote">
     <p>
      <sup>
       [
       <a class="para" href="#d56e3664" name="ftn.d56e3664">
        310
       </a>
       ]
      </sup>
      <span class="emphasis">
       <em>
        „otricanijami i samouvažemjama“
       </em>
      </span>
      — (rus.) „popieraniami a
               sebaúctou“
     </p>
    </div>
    <div class="footnote">
     <p>
      <sup>
       [
       <a class="para" href="#d56e3679" name="ftn.d56e3679">
        311
       </a>
       ]
      </sup>
      <span class="emphasis">
       <em>
        krepostnik
       </em>
      </span>
      — sedliak
     </p>
    </div>
    <div class="footnote">
     <p>
      <sup>
       [
       <a class="para" href="#d56e3687" name="ftn.d56e3687">
        312
       </a>
       ]
      </sup>
      <span class="emphasis">
       <em>
        avos
       </em>
      </span>
      — snáď, možno, ktovie
     </p>
    </div>
    <div class="footnote">
     <p>
      <sup>
       [
       <a class="para" href="#d56e3709" name="ftn.d56e3709">
        313
       </a>
       ]
      </sup>
      <span class="emphasis">
       <em>
        „Dvorianske hniezdo“
       </em>
      </span>
      — ide o „Šľachtické hniezdo“ z roku
               1858
     </p>
    </div>
    <div class="footnote">
     <p>
      <sup>
       [
       <a class="para" href="#d56e3717" name="ftn.d56e3717">
        314
       </a>
       ]
      </sup>
      <span class="emphasis">
       <em>
        „Reitt ins romantische Land“
       </em>
      </span>
      — (nem.) „Jazda romantickou
               krajinou“
     </p>
    </div>
    <div class="footnote">
     <p>
      <sup>
       [
       <a class="para" href="#d56e3759" name="ftn.d56e3759">
        315
       </a>
       ]
      </sup>
      <span class="emphasis">
       <em>
        stafelaj
       </em>
      </span>
      — (z nem. die Staffelei) maliarsky stojan,
               podstavec
     </p>
    </div>
    <div class="footnote">
     <p>
      <sup>
       [
       <a class="para" href="#d56e3778" name="ftn.d56e3778">
        316
       </a>
       ]
      </sup>
      <span class="emphasis">
       <em>
        grasovať
       </em>
      </span>
      — (z lat. grassor) kráčať vpred; rozširovať sa,
               bujnieť
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e3788">
       </a>
       Turgenev a krajina
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e3795" name="d56e3795">
      317
     </a>
     ]
    </sup>
   </p>
   <p>
    (Literárna črta)
   </p>
   <p>
   </p>
   <p>
    Ačkoľvek neprisaháme na Lessingovho „Laokoona“, najmä vzhľadom na to, čo tam hovorí o
         hlavnom predmete slávnej knihy, o skulptúre, predsa považujeme za kánon, čo hovorí o
         hraniciach medzi jednotlivými odvetviami umenia. Nadto zdá sa nám, že neubráni žiadna
         estetika, aby jedno umenie neprechádzalo do druhého, nevysielalo jednotlivé blesky spoza
         hraníc, prísne oddelených. Otázka je len v tom, aby hlavné závažie diela, jeho jadro, jeho
         vnútorná pointa držala sa svojho; alebo jasnejšie rečeno, jedno odvetvie umenia má
         účinkovať svojou zvláštnou vlastnou silou a nemá hľadať prílišnú oporu u druhých odvetví,
         ktoré môžu pomáhať ako niečo postranného. Hovoríme napr.: tento obraz má poéziu. To
         znamená, že obraz budí v nás asi také pocity ako poézia, ale jestli obraz je fantastický,
         príliš alegorický, teda zabieha do poézie, vtedy nezodpovedá svojej úlohe, svojmu ideálu,
         ktorý možno dosiahnuť len formami a barvami. Hovoríme o básni, že je malebná, t. j. poeta
         predložil nám obrazy, účinkujúce na zmysly, temer ako barva a forma. Ale jestli básnik
         zabral sa do opisov a opisov, akoby chcel nahradiť štetec — nevyhovel, lebo on má účinkovať
         fantáziou, myšlienkou a dejom.
   </p>
   <p>
    Opravdivý umelec vycíti jemným citom, ktorý nedá sa naučiť, ale zrodí sa s ním, koľko
         prímesku z iných oborov znesie jeho dielo.
   </p>
   <p>
    Boli spisovatelia, ktorí v románe a novele obmedzili sa na čisto poetické: t. j. na svet
         vnútorný, na city, deje a pomery ľudí alebo skupenín — a zase iní podrobnými, na maliarstvo
         upomínajúcimi opismi chceli dosiahnuť poetické dojmy. Myslím, oboje je pochybené. Uhádnuť,
         pokiaľ opis zostáva poéziou a netratí na kráse a na tej vyššej poetickej nutnosti, nie je
         tak ľahko. Predovšetkým napadá nám tu krajinárstvo.
   </p>
   <p>
    Krajinárstvo je iste predovšetkým predmetom maliarskeho umenia — o tom niet sporu.
         Slovami nevylíčiš ľahkú rannú hmlu, ani perspektívu diaľnej doliny. Ty len narkneš, označíš
         to, čo čitateľ asnáď videl, a pripomenieš mu už známu vec. Maliar ale ukáže ti temnú zeleň
         letnej trávy, lesk vody, ba i hĺbku jasného neba. Ale pri tom všetkom poetické deje neradno
         dať odohrávať bez krajinárskeho úzadia, akoby na púšti, alebo medzi zemou a nebom. Poeta,
         najmä výpravný, romansier, musí byť v istom stupni krajinárom a tak miešať sa do maliarovho
         remesla. I tu platí tá veľká zásada: nie tak
    <span class="emphasis">
     <em>
      čo
     </em>
    </span>
    , ale
    <span class="emphasis">
     <em>
      ako
     </em>
    </span>
    .
   </p>
   <p>
    Opisy krajiny, na mnohých stranách vchodiace do podrobností, nevynechávajúce ani skalky,
         ani tŕňa — Boh s nimi — nám oni nechutia, čoby spisovateľ i talent ukázal. A potom opisovať
         krajinu je veľmi ľahko a veľmi ťažko. Veľmi ľahko — a pritom na zaplnenie hárkov veľmi
         prospešno je spomínať v dlhých sadách skaly, hory, vrchy a údolia, vtákom dať úlohy
         operených štatistov, nezábudkám dať belasé oči, ružiam ohne, lúkam smaragdy, potôčku
         striebra vyše práva, rieky premeniť na obligátne stužky alebo na hadov, paprskom slnečným
         darovať zlata a zorám masu rubínov. Toto všetko ešte nie je krajinou, ani opisom — to je
         len nota bez textu. Veľmi ťažko je udržať pri poetickom krajinárstve mieru, jadrno podať
         obraz, celok, náladu a vozduch opisovanému miestu. To je dielo veľkých talentov a tvorí
         podstatnú okrasu opravdu pekných rozpravných diel poetických.
   </p>
   <p>
    Turgenev v tomto ohľade zdá sa mi byť pravým vzorom, sotva kým dostihnutý v novej
         literatúre.
   </p>
   <p>
    Ako jeho povesti plynú plavným, tichým tokom, len málokde rozvíri ich náruživosť,
         vychodiacu z obyčajných životných pomerov, tak i krajinky jeho nie sú „romantické“, ako
         hovorí sa vulgárne o zvláštne malebných, divších partiách; on pohybuje sa po rovných
         poliach, priehľadných brezových lesíkoch, po parkoch bohatých pomeščikov, v tieňoch starých
         líp, po hustých boroch, pustých pastviskách. No krajinky jeho dýšu životom, pravdou, cítiš
         a vidíš v nich vozduch a celú náladu počasia a jeho premien.
   </p>
   <p>
    V „Nakanune“ ide Jelena na dostaveníčko. „Ona išla, nepozorujúc, že slnko dávno skrylo
         sa, zaclonené ťažkými mrákavami, že vietor trhano šumel v stromoch a nadúval jej šat, že
         prach zrazu zdvihol sa a niesol sa stĺpom po ceste. Hrubý dážď zakvapkal — ona ho
         nepozorovala; no on hustol a zosilňoval sa, zablyslo sa, hrom uderil. Ona skryla sa do
         kaplnky. Dážď lial sa: nebo zôkol-vôkol obložilo sa… potom dáždik sial sa čím diaľ tým
         drobnejšie, slnko zaihralo na okamih.“ Toto je asi celá krajinka, tvoriaca úzadie k citnej
         scéne medzi Jelenou a Insarovom. Niekoľko riadkov, niekoľko slov — a vy uznáte, že bez toho
         úzadia sucho by vyzerali figúry básnikove. A ako naznačuje poeta úsečnými slovami celý ten
         dojem pred lejakom, ako vlažne dýše tá celá krajina. Vy počujete „trhaný“ šum vetra v
         stromoch, vidíte ako prašnou cestou, krútiac sa, beží stĺp zvíreného prachu, ako to býva
         pred silným dažďom. Búrka a zvlnenie prírody harmonizujú výtečne s vnútorným bojom osôb —
         Insarova a Jeleny. Je to celok — item umelecké dielo.
   </p>
   <p>
    Vezmite krajinku v „Otcy i deti“ ráno pred duelom Bazarova s Pavlom Petrovičom
         Kirsanovom.
   </p>
   <p>
    „Ráno bolo krásne, svieže; malinké pestré obláčky stáli ako baránky na bledo jasnom
         azúre; drobná rosa vysypaná na listoch a trávach, blýskala sa striebrom na pavučinách;
         vlažná, temná zem, zdalo sa, ešte chránila rumenný šľak zory; z neba sypali sa piesne
         škovránkov… cesta išla okolo lesíka; ľahký prach ležal na nej, ešte nedotknutý kolesom, ani
         nohou od večera.“ I tu zavanie na nás svieže ráno a tvorí príjemné úzadie k pohnutej scéne
         podivného súboja. — Pravda, podobnými ukážkami nedosiahneme cieľa, znázorniť to, čo je
         krajinárskeho v prácach Turgeneva. Vytrhnutý opis tratí na hĺbke, aby sme sa vžili do
         jemných bariev poetu, treba prečítať celú kapitolu, celé dielo. Chceli by sme len upozorniť
         našich čitateľov, a najmä tých, ktorí sami produkujú, na tieto skvelé strany turgenevovskej
         poézie. Celú veľkú obrazáreň nájdu v jeho „Zapiskoch ochotnika“, tam je krajinka u
         krajinky, každá opísaná reliéfne; i to vycítiš, čo vôbec vymyká sa opisu. Banálneho
         nenájdeš v desiatich zväzkoch jeho diel. On vycíti i vypočúva jemným citom a ostrým sluchom
         každý záchvev prírody a vie ho znázorniť, vie ho zdeliť bezprostredným, jasným, blízkym
         spôsobom. Čítajte len „Bežin lug“ (v „Zapiskoch ochotnika“); vy vnoríte sa v tajiny nočné
         na pustom pastvisku, i tajný hlas ďalekej tmy ozve sa v duši vašej. Zase jasné ráno:
         obláčky nenesú sa ponad zemou, ale letia v hlbinu neba. Tam zas park so svojím šerom, s
         premenami a hrami svetiel, sirénová búdka, breh rieky — to všetko žije akýmsi
         personifikovaným žitím a lne harmonicky k osobám a dejom. Skutočne, Turgenevove postavy
         nevznášajú sa medzi nebom a zemou, ony sú obložené pravdivou prírodou, oviate vozduchom,
         obostlané barvami.
   </p>
   <p>
    Ale všetky tieto opisy ani najmenej nevpadajú do krajinárskeho maliarstva, nekonkurujú
         so štetcom maliarovým. Ony nie sú podstatnou čiastkou scény, ale patria tak k nej, ako
         patrí vozduch, voda, zeleň, hora i les k pochopu nášmu o žití, o svete, o predmetoch. Ony
         sú verné, sňaté z prírody, videné, precítené, a predsa idealizované a pretkané poéziou
         zvláštnou a individuálnou. Upozorňujeme na túto skvelú stránku Turgenevových prác; i bez
         ostatných predností, ktoré sú Turgenevovou vlastnosťou, už svojou bájnou krajinomaľbou,
         patril by medzi najslávnejších spisovateľov slavianskych.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e3795" name="ftn.d56e3795">
        317
       </a>
       ]
      </sup>
      „Národnie noviny“ 1887, č. 142.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e3834">
       </a>
       Lev Tolstoj a Ivan Turgenev
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e3841" name="d56e3841">
      318
     </a>
     ]
    </sup>
   </p>
   <p>
   </p>
   <p>
    <span class="bold">
     <strong>
      II
     </strong>
    </span>
   </p>
   <p>
   </p>
   <p>
    Možno, je smelým počínaním urobiť pokus paralely medzi týmito veľkými epikmi slavianskej
         literatúry. Ale ich mená čítame vo všetkých časopisoch európskych, o nich pojednávajú
         najprednejšie revue francúzske, nemecké, anglické, italské, dánske — ich prekladajú do
         francúzštiny a nemčiny celých, jednotlivé diela do italčiny, španielčiny, maďarčiny,
         češtiny, dánčiny, na jazyk švédsky, anglický ba i za oceánom zavítali v novšie časy čo milí
         hostia a všade znie ich spisovateľská sláva. U nás zjavil sa Turgenev v preklade Trúchleho
         a Škultétyho, taktiež niektoré diela Tolstého, pravda, menšie, uvítali sme v skromnej
         literatúre našej. Hádam nebude chybou, keď prednesiem niekoľko myšlienok o týchto
         spisovateľoch, tak ako na nich hľadieť môže náš človek. Najlepšie by bolo, keby sme my
         vôbec žiadnych prekladov nepotrebovali: ich jazyk je tak prostý, tak blízky slovenskému
         literárne vzdelanému umu, že je vlastne škoda námahy a útrat na preklad. Za štrnásť dní
         pozornej lektúry s malým slovníčkom v ruke každý Slovák bez všetkých gramatík dokonale
         porozumie textu — a čím viacej zaujíma ho obsah, tým ľahšie vniká v ich prostý, slaviansky,
         nekvetný, ale veľkolepý sloh. Znám dámu — a to ešte nie rodom Slovenku, ktorá za krátky čas
         čítala diela Tolstého bežne — a za pol roka i bez pomoci slovníka. Najtiaž premôcť prvé
         ťažkosti cyriliky (a tie predstavujú si mnohí za nepremožiteľné — čo nestojí) a priučiť sa
         dvesto-tristo slovám, odchodným od slovenčiny — človeku stanú sa prístupnými široké pramene
         vysokého pôžitku a širokého poučenia.
   </p>
   <p>
    No zarazí nášho čitateľa ešte niečo iného, na čo nečakal, keď čerpal zprávy o Rusku zo
         západnej literatúry, zo západníckych dejepiscov a novín, ktoré v naše časy zapĺňajú centy
         papieru zprávami a úvahami o Rusku. A síce stretne sa tam s otvorenosťou a slobodou, na
         ktorú my pomýšľať nemôžeme, slobodou všetko vyriecť, čo leží v duši spisovateľa.
   </p>
   <p>
    Aspoň na mňa ako na nováčka táto široká sloboda účinkovala nemilo. Znal som nemeckú
         literatúru, mnoho z francúzskej, niečo z anglickej, v ktorej sú diela, dosť smelo a
         slobodne hovoriace o zlom a dobrom — ale to všetko zdalo sa mi maľovaním tých svetlejších
         strán a zaokrývaním toho, za čo sa mravne hanbíme. Najmä v nemeckej literatúre, ktorej
         veľká čiastka písaná je akoby pre vyššiu dievčenskú školu, panuje parfumovaný vozduch
         salóna, a čo dedičstvo romantiky, chúlostivosť a serafínska, pravda, nepravdivá a vylhaná
         čistota, často zdanlivá čistota, „Anständigkeit“,
    <sup>
     [
     <a class="footnote" href="#ftn.d56e3860" name="d56e3860">
      319
     </a>
     ]
    </sup>
    alebo i prudéria. A tam, kde ide hriech voľnou cestou, ocukrovaný je tou
         „Anständigkeit“, alebo opísaný je tak lahodne a príjemne, že vábi, dráži zmyselnosť (najmä
         u prostredných autorov) a samo sebou nezasluhuje kritického uváženia. Lichotenie zmyslom,
    <span class="emphasis">
     <em>
      čo cieľ
     </em>
    </span>
    , je tou najväčšou hnusobou v literatúre — to nie je
         sloboda, to je rozuzdenosť a prečin proti národnej cti. Sám Goethe vo svojom geniálnom
         románe „Die Wahlverwandschaften“,
    <sup>
     [
     <a class="footnote" href="#ftn.d56e3869" name="d56e3869">
      320
     </a>
     ]
    </sup>
    démonicky geniálnom, umelecky vysokom, používa slobody spisovateľskej a
         umeleckej bez etickej vážnosti. Ačkoľvek čo umelca obdivujem v ňom Goetheho, možno žiadne
         dielo nemeckej literatúry neprichádza mi tak novým, samorastlým, nebývalým od počiatku do
         konca, ale na mňa, čo na človeka, veje z neho mravný chlad, vôňa taká tuhá, že omamuje,
         akési prítmie, ako keď slnko skryje sa za veľmi hustý mrak, všetko vidíš dokonale, nieto
         hmly, nieto pár — ale ani tepla a svetla priameho, rozohrievajúceho dušu tvoju. A ani
         Goethe vzdor svojej slobode nie je bez ukrývania, bez istého okrašľovania mravnej
         priepasti, ani on nepovie posledné slovo, ačkoľvek používa spisovateľskej a umeleckej
         slobody až cez hranicu. Francúzi so slobodou spisovateľskou zahrávajú si ešte
         ľahkomyseľnejšie, ešte pestrejšie okrašľujú hriech. Najpriamejší sú Angličania
         (Shakespeare, Dickens), no i tam nieto onej velikej spovedi, ktorá nás ohromuje z konfesií
         svätého Augustína, z diel Dostojevského, Gogoľa, Tolstého a Turgeneva.
   </p>
   <p>
    Prevažná väčšina nemeckých románov, ktorými kŕmia sa hladné dušičky našich dám, sú
         tvorby neúprimného, šminkovaného oslavovania nemeckého národa, a v mnohom ohľade nadúvajú
         vetrom prázdny puchier nemeckej samolásky, alebo hrubou tendencióznosťou hrešiace proti
         umeniu a pravde. Už ich krútený kvetnastý štýl je odporný pre slavianskeho človeka. Nič
         nepovie sa priamo a mužne, chodia okolo diela ako kocúr okolo horúcej kaše, hovoria cez nos
         ako pruský gardejský poručík. Sentimentálne ich ženy málo jedia, sú priehľadné ako para. I
         nemeckých románov štruktúra je obecná, všeobecne prijatá, pohodlná a mäkká ako šlafrok
         nemeckého profesora. Obyčajne počínajú s „Unser Held“-om,
    <sup>
     [
     <a class="footnote" href="#ftn.d56e3877" name="d56e3877">
      321
     </a>
     ]
    </sup>
    a síce od kolísky je to „Held“, ba div, že neopisujú narodenie dedovo onoho
         „Helda“. Zo všetkého toho povstáva v epickej poézii nemeckej dusná nesloboda, úzkosť a
         filisteróznosť! Pravda, dispozícia tam býva vo chrii,
    <sup>
     [
     <a class="footnote" href="#ftn.d56e3883" name="d56e3883">
      322
     </a>
     ]
    </sup>
    čiastky súmerné ako na renesančnom ornamente, katastrofa durkne pravidelne na
         minútku, rozviazanie deja ide ako po masle — ale to všetko neodváži ani tri stránky, písané
         ruskou velikou slobodou myslenia a tvorenia, slobodou ďalekou každej bezuzdnosti, slobodou
         nutnou pre dušu slavianskeho človeka.
   </p>
   <p>
    Nám malým sa o takejto slobode ani nesníva — a pravdu vyznajúc, ešte nie sme natoľko
         zrelí, aby sme ju mohli stroviť bez škodných následkov. Konečne i my prídeme k nej, ale
         nikdy na stupeň, ktorý pristojí iba velikým literatúram.
   </p>
   <p>
    Sloboda ruskej literatúry pozostáva v tom, že spisovateľ, majúc pred očami serióznu
         úlohu, neštíti sa podať národu svojmu tie najmilšie veci, pravda, s cieľom nekonečne
         vysokým a bezúhonne mravným a dušu očisťujúcim. Človeka mráz prechodí, keď číta
         Dostojevského „Prestuplenije i nakazanije“
    <sup>
     [
     <a class="footnote" href="#ftn.d56e3894" name="d56e3894">
      323
     </a>
     ]
    </sup>
    so všetkými tam s dôkladnosťou anatóma rozrezávanými nemocnými, hnusnými vredmi
         ľudského srdca a ľudskej spoločnosti. A úžas neopustí až do konca! Ale odložiac knihu,
         zmierenie vletí ti v dušu, odpustenie a akýsi voľný, spokojný cit, akoby ti z vlastnej duše
         odpadol ťažký smrteľný, pred všetkými ľuďmi tajený hriech. Ach, nemilosrdná je táto
         sloboda, hrozná a strašno-velebná!
   </p>
   <p>
   </p>
   <p>
    <span class="bold">
     <strong>
      II
     </strong>
    </span>
   </p>
   <p>
   </p>
   <p>
    Tolstoj napísal dva veliké romány, ktoré stali sa už známymi v celom vzdelanom svete.
         „Vojna i mir“
    <sup>
     [
     <a class="footnote" href="#ftn.d56e3911" name="d56e3911">
      324
     </a>
     ]
    </sup>
    nemá paralely nielen u Turgeneva, ale vôbec v žiadnej modernej literatúre; ona
         stojí osamelo, ako hora vyšinutá z reťaze pohoria, ako veliký monument, a preto prehovoríme
         o ňom na konci tejto štúdie osobitne. Látkou, formou a celým spôsobom tvorenia samostatný
         zjav tento zaslúžil by samostatného, dôkladného rozboru a ocenenia, keby bolo na to sily.
         Čo sa o ňom popísalo, robí samo sebou celú bibliotéku, no vždy ešte možno nájsť svieže
         krásy prednosti a posúdenia žiadajúce, skryté zvláštnosti tohto fenomenálneho diela.
   </p>
   <p>
    Druhý román „Anna Karenina“
    <sup>
     [
     <a class="footnote" href="#ftn.d56e3919" name="d56e3919">
      325
     </a>
     ]
    </sup>
    rozvinuje pred nami rodinnú históriu a uvádza nás do spoločnosti petrohradskej
         a moskovskej. Tú samú tému má i Turgenevovo „Dvorianskoje gnezdo“ („Zemianske hniezdo“),
         lenže spoločnosť v ňom leží o niečo nižšie v spoločenskej hierarchii ruskej. Obe diela
         patria k najznamenitejším prácam velikých spisovateľov a pochádzajú z čias zrelých, a
         pritom z čias, kde sila autorov bola na svojej blýskavej výške. A ešte jedno spoločné majú
         tieto práce: je v nich analýza manželského života, následky hriešnych pomerov, nedovolených
         zväzkov. U Tolstého rozorvané manželstvo pokleskom ženy podobá sa takému manželstvu v
         Turgenevovom „Gnezde“, lebo i tam žena zapríčinila rozbroj. Tolstoj postavil oproti
         nešťastným manželom Kareninovcom šťastné manželstvo Levina s Kitty, Turgenev zase oproti
         veternej Varvare Pavlovne, slabému Lavreckému a ich rozorvanému manželstvu postavil čistú
         devušku Lízu a utvoril v nej jeden z najkrásnejších ženských typov v ruskej literatúre. Oba
         autori pracujú s velikým umeleckým aparátom, prenikajú do hlbín ľudských duší každý svojou
         cestou, majú tenušký zmysel pre prírodu a prichádzajú konečne k velikej pravde o svätosti
         manželského stavu — pravda, nie slovami a naučeniami, ale poukázaním na život, znázornením
         celkom obyčajných životných príbehov, bez potriasajúcich
    <sup>
     [
     <a class="footnote" href="#ftn.d56e3925" name="d56e3925">
      326
     </a>
     ]
    </sup>
    vyhľadávaných dobrodružstiev. Oba milujú reálnu pravdu, slobody spisovateľskej
         používajú v najväčšej miere a veliké seriózne úlohy majú pred okom duší svojich.
   </p>
   <p>
    Vo všetkom ostatnom, pravda, nájdeme veliké rozdiely. Tolstého práca je omnoho väčšia,
         tečie širokým prúdom, Turgenev je koncíznejší — ale o samej cene ťažko by bolo hovoriť,
         ktorej práci dať prednosť. Väčšia práca môže viac podať, rozvinúť sa a mohutnejšie pôsobiť,
         no z umeleckého stanoviska neváham tvrdiť, že obe nachádzajú sa na jednej výške.
   </p>
   <p>
    Román „Anna Karenina“ tvorí veliký obraz v rozmeroch neobyčajných, ale predsa žánrových.
         Všeobecné záujmy neprichádzajú tam bezprostredne — no v úzadí ony ukazujú sa polozakryté
         osobami románu v popredí — spoza ich chrbátov hľadí na nás perspektíva ruskej spoločnosti a
         ruského života. Reč ide len o súkromných záležitostiach a bôľoch osôb — no predsa tento
         privátny charakter celého románu je len zdanlivosť. On je tak hlbokým a jasným jazerom, že
         v ňom zrkadlí sa celý okruh ruského života vo vyšších triedach.
   </p>
   <p>
    Anna Arkadievna, žena obstarného Karenina, vysokého úradníka a mať osemročného syna,
         cestuje do Moskvy, aby zmierila brata svojho Štefana Oblonského so ženou Dolly, ktorá
         manžela prichytila pri nevernosti. Tam v Moskve hostí práve mladý pridvorný gavalier —
         dôstojník Vronskij, a ako sa všetko zdá, uchádza sa o ruku dcéry kňaza Ščebrackého, o ruku
         prelestnej osemnásťročnej Kitty, sestry Dolly, do ktorej je tiež zaľúbený Konštantín Levin,
         bohatý statkár. Vronskij je matke veľmi príjemný ženích. Levin ľúbi sa starému Ščebrackému
         — sama Kitty dá prednosť elegánovi pred dedinským gazdom, ale príchod Anny Kareninovej
         zmení všetko.
   </p>
   <p>
    Krásna, rozvitá Anna Kareninová zaujme Vronského tak, že na veľkosvetskom bále Kitty,
         ktorá bola vypovedala svoje „nie“ Levinovi, cíti sa byť obrazenou nevšímavosťou Vronského.
         Pre toho jestvuje od prvej minúty iba Anna Kareninová. Na spiatočnej ceste do Petrohradu
         Vronskij vezie sa v tom samom vlaku a odvtedy chodí za Annou ako tieň, až konečne dosiahol
         cieľa: „To, čo temer celý rok bolo pre Vronského výlučne želaním života, zamenivšie jemu
         všetky predošlé želania, to, to pre Annu bolo nemožným, úžasným a tým čarovnejším snom
         šťastia: toto želanie bolo uspokojené… čím ďalej hovoril on, tým nižšie spúšťala ona svoju
         niekdy hrdú, veselú, nateraz pohanenú hlavu. On pocítil to, čo musí pocítiť vrah, keď vidí
         mŕtvolu zavraždeného. To telo, ktoré o život pripravil, bola ich láska, prvá perióda ich
         lásky. Bolo niečo úžasné, hnusné v rozpomienkach o tom, za čo bolo zaplatené takou strašnou
         cenou studu. Stud pred svojou duchovnou nahotou dlávil ju — a prechádzal i na neho. No
         odhliadnuc od všetkého úžasu vraha pred telom zabitého, treba rezať na kúsky, skrývať
         mŕtvolu, treba požiť to, čo vrah vyhral svojou vraždou. I s ozlobením, akoby s
         náruživosťou, hádže sa vrah na to telo, vlečie ho a reže na kusy — tak i on pokrýval
         bozkami jej tvár. Ona držala jeho ruku a nehýbala sa. Áno, tie bozky boli to, čo bolo
         kúpené za ten stud. A ruka — tá bude mojou, rukou môjho spoluvraha. Ona podňala tú ruku a
         pocelovala. Konečne, akoby s námahou vyskočila a odsotila ho.“
   </p>
   <p>
    Citoval som slová autora, abych sa oslobodil od všetkých vysvetliviek. Prečin rastie tou
         strašnou, železnou konzekvenciou, ktorá je vlastnosťou každého hriechu. O hriešnom pomere
         rozhovorí sa pomaly svet, Kareninovi prizná sa žena, a celá priepasť otvára sa pod
         veliko-svetskou rodinou šírej a šírej. Všetky pomery zostrujú sa tak, že všetkým je ťažko!
         Muka veliká panuje všade, tá ťažká muka, ktorá rozožiera duše, roztrhuje všetky pomery Anny
         k mužovi, zákonnému synovi, nezákonnej dcére, plodu to priestupného zväzku! Pomaly, bez
         morálnych ponaučení, básnik pripravuje katastrofu a dokazuje, ako stať sa musí
         konzekventne, ako ináč nemožno. On neobviňuje a neodsudzuje ani Vronského, oni Annu, ani
         studeného, formálneho, skostnatelého Karenina, ale volá: hľa, tak to bolo, tak to je — poď,
         viď, súď! Táto veľkolepá objektívnosť je niečo nového, nebývalého na celom svete. Autor so
         svojimi sympatiami a antipatiami je celkom skrytý za nepreniknuteľnými kulisami a predvádza
         život a osoby, nechváliac jednu, nehaniac druhú. Na tebe je, čitateľ, vyniesť úsudok,
         jestli chceš! To veliká porota, čítajúci svet, a pojednanie deje sa na očiach všetkých…
   </p>
   <p>
    Súbežne s týmto úžasným románom cudzoložným beží čisté manželstvo Levina a Kitty, ktorá
         upadla po Vronského afére do nemoci, a vrátiac sa z cudzozemska s rodičmi, dala ruku
         Levinovi. Levin priamy, čistý, niečo podivínsky charakter dosiahol svoje najvyššie želanie
         a utiahne sa so svojou Kitty na svoj majetok. Ale mýlil by sa niekto, keby hľadal v
         manželskom žití Levina pastiersku idylu, samé šťastie, ako odmenu za ich čistotu a vernosť.
         Život nenie žiadna idyla. Koľko trápenia, nedorozumení, bôľov, strachov podstúpi i Levin vo
         svojom intímnom, zovnútorne i vnútorne šťastnom a nenarušenom zväzku so svojou zbožňovanou
         Kitty! A to je práve to veliké a veľkolepé v nádhernej paralele Tolstého. Lebo ani dobrým a
         čistým ľuďom nemožno žiť po anjelsky, a nepravda je, keď spisovateľ chce nám predstaviť
         akýsi zlatý vek dobrých ľudí. On uvádza vás i u Levina do žitia dvoch duší, ktoré tiež
         nejde voždy hladko a nenie oslobodené od potrasení, nechuti, pochybností a tieňov. Pravda,
         tieto intímne bôle zdajú sa nám čistým blahoslavenstvom proti veľkým mravným útrapám
         Kareninovcov a Vronského.
   </p>
   <p>
    A tak dva romány bežia jeden pri druhom v tomto diele, román Anny a román Levina. V
         poslednom, zdá sa, zobrazil Tolstoj samého seba, svoje duchovné boje, svoje zúfanie a
         obrátenie sa k pozitívnej viere na ľudskú dušu, na Boha, na dobré a krásne. Z románu
         vysvitá, že Tolstoj nenie spokojný so životom vzdelanej vrstvy ruskej a už v Anne
         Kareninovej poukazuje na zdravosť ľudu, v ktorom hľadá obnovenie spoločnosti. Levin už
         pomýšľa na samovraždu, vzdor tomu, že dosiahol s Kitty svoje najvyššie želanie. On nevie
         uspokojiť sa s egoizmom tichého požívania, lebo búrneho mestského života a prichádza do
         zúfalstva. Tu počuje jednoduché slová mužíka:
    <span class="emphasis">
     <em>
      „Treba na Boha myslieť a pre dušu
            žiť“
     </em>
    </span>
    , a v týchto slovách vidí ten kľúč, s ktorým otvoril sa mu život, s
         cieľom a rozumným východom. Na túto tému neskôr Tolstoj napísal mnoho krásnych vecí, hádam
         najjasnejšie vyslovil sa v novele „Smerť Ivana Iľjiča“,
    <sup>
     [
     <a class="footnote" href="#ftn.d56e3949" name="d56e3949">
      327
     </a>
     ]
    </sup>
    v nejž strašnou prísnosťou opisuje bezcieľnosť a márnosť ľudí, ktorí „nemyslia
         na Boha a nežijú pre dušu“. A oproti nim postavil mužíka Gerasima, ktorý pri svojom priamom
         ume, priamom živote je predstaviteľom toho zdravého elementu, ktorý nezúfa a nezomiera v
         úzkostiach a temných duševných mukách.
   </p>
   <p>
    Ženské v románe sú napospol pravé obrazce, živé, reliéfne a pravdivo maľované. Horúca
         Anna nepatrí vzdor svojmu hlbokému pádu k ženám veterným, ona je pravá protiva Turgenevovej
         Varvary. Láska jej je hlboká, náruživá a duševná, ona má celý vulkán ohňov v prsiach a
         práve táto vrúcnosť lásky stane sa jej hrobom, ona ju hádže pod kolesá železničného vlaku.
   </p>
   <p>
   </p>
   <p>
    <span class="bold">
     <strong>
      III
     </strong>
    </span>
   </p>
   <p>
   </p>
   <p>
    Ako celá sústava Tolstého románu, široká a veľkolepá, nosí pečať vysokého umenia, tak i
         v jednotlivostiach dokazuje Tolstoj, že je umelec prvotriedny. Vysoko poetických scén,
         psychologických rozborov, prírodných krás je v jeho románe veliká, bohatá zbierka. S
         prírodou Tolstoj menej zaoberá sa než Turgenev, ale kde sa jej priblíži, tam stáva sa
         majstrom v načrtaní nevysloviteľných impresií, tej nálady, ktorou na nás dejstvuje prírodný
         úkaz. Treba len poukázať na večer, keď Levin s Oblonským idú na sluky, na opis jari v prvej
         knihe: „Vesna dlho nepočínala sa. Posledné týždne pôstne stála jasná, mrazná pohoda. Dňom
         tálo na slnku a nocou bolo do sedem stupňov zimy. Turíce boli snežné. Potom zrazu, na druhý
         týždeň, pridul teplý vietor, prišli oblaky a tri dni a tri noci lial sa búrny, teplý dážď.
         Vo štvrtok vietor zatíchol a prišla hustá, šerá hmla, akoby zakrývajúc tajiny premien,
         ktoré diali sa v prírode. Vo hmle tiekli vody, prašťali ľady, bystro rútili sa mútne,
         zapenené riavy, oblaky rozbehali sa po nebi baránkami a otvorila sa skutočná vesna. Ráno
         jasné slnko rýchlo strovilo tenký ľad na vode a celý teplý vozduch triasol sa parami
         oteplenej zeme. Zazelenala sa stará i nová tráva, ihlami tisnúca sa zo zeme, spuchli púčky
         kaliny, bazy i lepkavej brezy a na zlatistom, žltkavom kvete loziny zabzučala včela, ktorá
         už našla cestu z úľa. Neviditeľné škovránky zapeli nad zelenou oziminou a vysoko prelietali
         s jarným gagotom jaraby a divé husy. Zamučal na výhonoch vylienený skot, poskakovali
         krivonohé jahniatka okolo matiek, bečiacich a tratiacich vlnu; pobežali bystronohé deti po
         chodníčkoch, na ktorých boli stopy bosých nôh, zajasali u rybníka veselé hlasy báb s ľanom,
         zabúchali po dvoroch sekery mužíkov, chystajúcich pluhy a brány. Prišla skutočná vesna.“
   </p>
   <p>
    Jeden z najskvelejších opisov, z najvyšších miest vysokej realistickej poézie,
         nachádzame v kapitole o konských predstihoch. Vronskij letí o závod na kobyle Frou-Frou,
         jeho serióznym súperom je Gladiátor Machotinov.
   </p>
   <p>
    „,Pustili, už bežia,‘ bolo počuť po dlhom mlčaní a očakávaní.
   </p>
   <p>
    I tlupy divákov, i jednotliví diváci počali prebehovať z miesta na miesto, aby lepšie
         videli. V prvú minútu tlupa jazdcov roztiahla sa, oni po dvaja, po traja blížili sa k
         rieke. Divákom zdalo sa, že oni razom rozbehli sa — no pre jazdcov boli dve sekundy
         rozdielu, ktoré mali pre nich veľký význam.
   </p>
   <p>
    Rozjarená a prinervózna Frou-Frou stratila prvý okamih a niekoľko koní ju predbehlo, ale
         Vronskij, z celých síl zdržujúc koňa, ľahko obišiel troch a pred ním bežal iba Machotinov
         Gladiátor, rovno a ľahko odbíjajúci zadkom pred samým Vronským, a ešte napredku krásna
         Diana, nesúca položivého a polomŕtveho Kuzoleva.
   </p>
   <p>
    V prvé minúty Vronskij ešte nevládal ani sebou, ani koňom. On po prvú prekážku, po
         rieku, nemohol viesť koňa.
   </p>
   <p>
    Gladiátor i Diana blížili sa spolu a v ten samý okamih podňali sa nad riekou a preleteli
         na druhú stranu; nepozorovane, akoby letiac, zvila sa za nimi Frou-Frou; no v ten samý čas,
         ako Vronskij cítil sa byť vo vzduchu, on razom uvidel skoro pod nohami svojho koňa
         Kuzoleva, ktorý padol i s koňom. Podrobnosti tieto dozvedel sa Vronský až neskôr, teraz
         videl len to, že priamo pod nohy, kam mala stúpiť Frou-Frou, môže padnúť noha, lebo hlava
         Diany. No Frou-Frou, ako padajúca mačka, urobila námahu pri skoku nohami i chrbtom, a minúc
         koňa, letela ďalej.
   </p>
   <p>
    ,Ó, milá!‘ podumal Vronskij.
   </p>
   <p>
    Po rieke Vronskij zavládol úplne koňom a počal ho zdržovať, chcejúc preskočiť veľkú
         bariéru za Machotinom a potom predbehnúť ho na nasledujúcej bezprekážkovej dištancii,
         činiacej dvesto siah.
   </p>
   <p>
    Veľká bariéra stála pred samým cárskym pavilónom. Hosudar i celý dvor, tlupy národa —
         všetko hľadelo na nich, na neho i Machotina, ktorý bežal pred ním na zdĺžku konskú; keď
         prichádzali k veľkej bariére, Vronskij cítil tie oči, naňho obrátené zo všetkých strán, no
         on nič nevidel, okrem uší a šije svojho koňa, zeme, bežiacej mu v ústrety, a bielych nôh
         Gladiátora, bystro bijúcich takt pred ním a ostávajúcich v tej samej vzdialenosti.
         Gladiátor vyskočil, nedotkol sa ničoho, vzmáchnul krátkym chvostom i zmizol z očí
         Vronského.
   </p>
   <p>
    ,Bravo!‘ bolo počuť niečí hlas.
   </p>
   <p>
    V tom samom okamihu pred očami Vronského, pred ním samým, blysli dosky bariéry. Bez
         najmenšej premeny pohybu kobyla zvila sa pod ním; dosky zmizli a iba za ním niečo ťuklo.
         Kobyla totiž, rozhorúčená Gladiátorom, bežiacim napred, priskoro skočila pred bariéru a
         ťukla o ňu zadným kopytom. No beh jej nezmenil sa, a Vronskij, ktorému fŕklo do tváre kus
         hliny, skoro pochopil, že beží zase v tom istom vzdialení od Gladiátora. Zase videl pred
         sebou jeho krátky chvost a bystro pohybujúce sa biele nohy.
   </p>
   <p>
    V ten samý okamih, keď Vronskij pomýšľal predísť Machotina, sama Frou-Frou, rozumiac, čo
         on myslel, bez každého posmelenia, značne priskorila a počala blížiť sa k Machotinovi z
         najvýhodnejšej strany, zo strany pravej. Vronskij len pomyslel, že možno ho obísť i zľava,
         keď Frou-Frou premenila nohu a počala obchádzať vľavo. Jej čelo, počínajúce temnieť od
         potu, porovnalo sa so zadkom Gladiátora. Niekoľko skokov oni prešli spolu. Ale pred
         prekážkou, ku ktorej prichádzali, Vronskij, aby neobchádzal väčší kruh, počal pracovať
         uzdami a bystro obišiel Machotina. On uzrel mihom jeho tvár, zašpinenú blatom. Jemu zazdalo
         sa, že sa usmial. Vronskij predbehol Machotina, no cítil ho hneď za sebou i neprestával čuť
         za chrbtom rovnomerný poskok a silné, ešte celkom svieže dýchanie nozdier Gladiátorových.
   </p>
   <p>
    Nasledujúce dve prekážky, priekopa a bariéra, boli ľahko premožené, ale Vronskij počul
         bližšie skok Gladiátora. On poduril koňa a s radosťou cítil, že on ľahko pridal behu, i
         zvuk kopýt Gladiátorových zase bolo počuť v prvnejšej vzdialenosti. Vronskij viedol dostihy
         — to, čo chcel a čo mu radil Kord (jokey), a teraz už nepochyboval o úspechu.
   </p>
   <p>
    Jeho rozčúlenie, radosť a nežnosť k Frou-Frou zosilňovala sa. Jemu chcelo sa ohliadnuť
         nazad, ale on to nesmel urobiť, a staral sa uspokojiť seba a neduriť koňa, aby sporil jeho
         silu; bola ešte jedna, a to najťažšia prekážka, jestli ju premôže pred inými, tak bude prvý
         u cieľa. On skákal k irandskému banketu. Spolu s Frou-Frou zďaleka videl ten banket a
         koňovi i jemu prišli okamžité pochybnosti. On spozoroval nerozhodnosť na ušiach koňa a
         pozdvihol bičík, ale hneď pocítil, že pochybnosť bola bezzákladná: kôň znal, čo treba
         robiť. Ona pridala behu a mierne, práve tak, ako on chcel, zvila sa, oddeliac sa od zeme,
         oddala sa sile inercie, ktorá preniesla ju ďaleko za priekopu; v tom samom takte, bez
         úsilia, z tejže nohy Frou-Frou bežala ďalej.
   </p>
   <p>
    ,Bravo Vronskij!‘ ozvalo sa niekoľko hlasov: to jeho priatelia z pluku, stojaci u tejto
         prekážky.
   </p>
   <p>
    ,Ó prelesť moja!‘ dumal on o Frou-Frou, počúvajúc, čo robí sa za ním. ,Preskočil,‘
         pomyslel, uslyšiac za sebou poskok Gladiátora; bola ešte jedna priekopa s vodou na dva rífy
         širiny. Vronskij na ňu nehľadel, a chcejúc prísť ďaleko prvým, počal pracovať uzdami
         dovôkola, v takte skoku priťahujúc a púšťajúc hlavu koňa. On cítil, že kôň beží z
         posledných síl; nielen šija i plecia jeho boli mokré, no i na hrive, na hlave, na ostrých
         ušiach kvapkami vyskakoval pot a kôň dýchal rezko a krátko. Ale Vronskij vedel, že sily je
         dosť pre ostatných dvesto siah. Iba preto, že cítil sa bližšie zeme a dľa zvláštnej
         mäkkosti pohybu Vronskij poznal, jak mnoho rýchlejšie beží jeho kôň. Priekopu preletel
         nepozorovane. Frou-Frou preletela ju ako vták; no v ten samý okamih Vronskij k svojmu úžasu
         pocítil, že neuspel za pohybom koňa; sám nepochopujúc ako, urobil zlý, neodpustiteľný pohyb
         — spustiac sa na sedlo. Razom položenie jeho zmenilo sa, on pochopil, že stalo sa niečo
         úžasného. On ešte nemohol si dať vývodu o tom, čo stalo sa, a už šibli okolo neho biele
         nohy žrebca, i Machotin bystrým skokom prešiel mimo. Vronskij týkal sa jednou nohou zeme a
         jeho kôň zvalil sa na tú nohu. Sotva stačil vyslobodiť si nohu, keď kôň padol na jeden bok,
         ťažko chripiac, a usiloval sa vstať, hýbuc svojou tenkou, zapotenou šijou; zatriasol sa ako
         podstrelený vták. Nezručný pohyb Vronského zlomil koňovi chrbát.“
   </p>
   <p>
    Preklad tento zďaleka nedosahuje úsečnosť, akuratesu vysoko rozvitého pôvodného jazyka,
         ale už z neho možno posúdiť, do akých jemných, neopísateľných, slovom nevysloviteľných
         predmetov smelo púšťa sa autor, a akým skvelým realizmom vie namaľovať, znázorniť spolu so
         zovnútornými okolnosťami vnútorné vlnenie zmyslov, citov a najjemnejšie odtienky a premeny
         v duši. My súcitime s Vronským, ako mení sa v ňom pochybnosť s dôverou, ako klame ho zmysel
         (zem beží oproti nemu), ako poznáva zrýchlenie behu po tom, že zblížil sa k zemi (kôň, keď
         zrýchlil beh, natiahol sa, nohy dával ďalej, a tým samým stal sa nižším), a všetky tieto
         zovnútorne reálne veci mlunou účinkujú na cit a dušu jazdcovu, ktorá pracuje silným
         rozochvením! My vidíme oné reálne veci a spolu vžívame sa i do vnútorných záchvevov umu i
         citu Vronského. A to ide spolu, súbežne, prepletá sa a mätie jedno s druhým a takým
         majstrovstvom, o akom nesnívalo sa posiaľ ani našim západným romansierom. A ako Tolstoj
         vniká pri závažnejších dejoch do duše ľudskej! Spomnime si iba strašnú scénu u postele
         Kareninovej, pracujúcej k pôrodu. Spomnime scénu, keď ona zíde sa so synom! Ani hudba
         nevyrazí toľko nevysloviteľného, čisto duševného, nemakavého, ako tento gigant, tento
         profétický, silný, nezrovnateľný génius epiky ruskej.
   </p>
   <p>
   </p>
   <p>
    <span class="bold">
     <strong>
      IV
     </strong>
    </span>
   </p>
   <p>
   </p>
   <p>
    „Dvorianskoje gnezdo“, ačkoľvek ďaleko nie tej šíriny ako „Karenina“, v mnohom
         rovnobežne zápolí s dielom Tolstého, a v jednom ho možno predčí, myslím v utvorení typu
         Lízy, ktorej k boku možno postaviť milú a nežnú Kitty. Lenže Kitty je menej prehĺbená
         ženská duša, zato zdravšia v istom ohľade, lebo dokončila prirodzene beh ženského života
         mimo smrti. Líza končí svoj krásny, duchovne čistý život v temných stenách ďalekého
         monastiera.
   </p>
   <p>
    Dľa mojej mienky „Dvorianskoje gnezdo“ má len jedného súpera medzi všetkými
         Turgenevovými dielami, a to je román „Otcy i deti“. Skvelá je tu dispozícia, prepracovanie
         tak minuciózne cizelované, tak jasná, výrazná drobnomaľba, že upomína na Meissonierove
    <sup>
     [
     <a class="footnote" href="#ftn.d56e4017" name="d56e4017">
      328
     </a>
     ]
    </sup>
    drobné maľby. Zdalo by sa, že história rodiny Lavreckého, epizodicky vsutá v
         tichý beh rozpravy, ruší súmernosť celej práce, ale po pozornom prečítaní celej práce je
         nám jasné, že to nie je epizóda, ale potrebný podklad pod celok, bez nehož by nám mnohé
         bolo nejasné. Majstrovské je toto rozloženie zdanlivo nepotrebných dát, a každé dátum ukáže
         sa prísne potrebným, objasňujúcim a umožňujúcim všetko to, čo dialo sa potom. Je to vcelku
         veľmi smutná história, osvetľujúca mnohé zablúdenia, mnohú priepasť sociálnu, ale pri tom
         všetkom osvetlená jasnotou Lízy a tetky Marfy Timofejevny, krásnoduchou, ač nešťastnou
         figúrou Nemca Lemma, ako i tým vysoko mravným východom celého duševného procesu u hlavných
         osôb. Pomerne tu Ivan Sergejevič najviac svetla nalial, viac než do ostatných svojich
         veľkých prác.
   </p>
   <p>
    Plačlivá Mária Dimitrijevna je psychologicky výtečne načrtaná; pri všetkom svojom dosť
         plytkom myslení a nezdravo-sentimentálnom cítení je ona matkou Lízy a mnoho z nej prešlo na
         dcéru, lenže v inom zmysle. Lebo výchova Lízy bola celkom iná: náuky ostroumnej a pritom
         mysticky-bohabojnej Agrafie viac podejstvovali
    <sup>
     [
     <a class="footnote" href="#ftn.d56e4025" name="d56e4025">
      329
     </a>
     ]
    </sup>
    na jej dušu než francúzska guvernantka a plačlivá mater. Zato vidíme v Marfe
         Timofejevne prekrásnu, zdravú figúru, so zdravým citom, ostrým umom, praktickú a pritom
         duševne prehĺbenú. Scény s Lízou, potom keď prišla na stopu jej tajného videnia sa s
         Lavreckým, sú ozaj citné a pritom prísne a zdravé. A ako umožnila ich posledné videnie sa u
         seba, hľadajúc tu knihu, tu čepiec — na chvíľky dajúc im uľaviť nekonečný bôľ rozlúčením —
         to sú majstrovské riadky, pred nimiž mlčí každá kritika a ktoré treba len požívať a
         obdivovať.
   </p>
   <p>
    Dej románu je dosť jednoduchý. Lavreckij, muž dosť hlbokého citu, ale slabý rázom a
         nerozvitý umom, vďaka zlej a prevrátenej výchove, bojazlivý v ženskom kruhu, zaľúbi sa do
         veternej Barbory. Na jej nevernosť príde v Paríži a bôľ jeho nad očakávanou ranou ženie ho
         nazad do vlasti — odoženúc nevernicu a dajúc jej penziu. Tá ďalej vedie v Paríži veľký dom,
         prijatá je i ku dvoru, sluje medzi veľkomestskými levicami slávou. Lavreckij, keď nablúdil
         sa dosť vo svojom velikom nešťastí, príde konečne ku Kalitinovým, svojej ďalšej rodine, a
         tam ho dosť dobre príjmu, najmä teta Marfa je mu priateľská. Lízu zaníma najprv len preto,
         že je nešťastný. Ona učí ho hľadať úľavu v modlitbe, veriť v Boha, odpustiť nevernej žene.
         Lavreckij v rozhovore s Lízou počne filozofovať o význame kresťanstva — ona mu na to
         odpovie:
   </p>
   <p>
    „Kresťanom treba byť nie preto, aby sme poznali nebeské tam, tu… zemské, ale preto, že
         každý človek musí zomrieť.“
   </p>
   <p>
    Jevgenij Markov píše o Líze: „Líza je deva náboženstva, rodinnej povinnosti, preto je
         národnejšia, bližšia k ruskej pravde než iné heroíny Turgeneva. Nie darmo vychovávala ju
         Agrafia, nie darmo napočúvala sa o živote svätých pustovníkov i svätých mučeníc, ako oni
         ,cárov nebáli sa a Krista vyznávali‘. Tichý, zádumčivý charakter jej poetického citu,
         bojaci sa života ako niečoho hrubého, násilného, plného hriechu a nebezpečia, učinil z nej
         fatalistku. Radostné zámysly života zdali sa jej nezákonnými. ,Mne strašno, čo my robíme!‘
         hovorila Líza Lavreckému, v najsladší okamih prvého videnia sa, v prekrásnej scéne
         neočakávaného objasnenia.“
   </p>
   <p>
    Behom času hlboká, mystická príroda Lízy zaujme celkom dušu Lavreckého, on vzdor svojim
         horkým skúsenostiam a pokročilému veku (vyše 32 rokov) počína sústreďovať všetky myšlienky
         svoje okolo jej mladej, nevšednej bytosti, a poneváč je Lavreckij človek ďaleko nie
         povrchný citom, trebárs niečo ťarbavý rozumom, uňho rastie náruživosť veľmi rýchlo, horúca
         náruživosť. Ju podporuje nevedomý strach o stratu celého, rýchlo ubiehajúceho života, on
         chytí tú náruživosť v letku, aby ho ona vyviedla do žitia a umožnila šťastie, ktoré mu
         rozbila na črepy jeho žena. Nové šťastie zdalo sa mu možným. Z francúzskych žurnálov
         dozvedel sa, že jeho žena, madame Lavrecká, známa levica parížskych salónov, zomrela.
         Fejtonista, ktorý to písal a opisoval jej smrť, bol známy s Lavreckým z čias jeho
         parížskeho pobytu.
   </p>
   <p>
    Zanedlho potom nasledovala už spomínaná scéna v záhrade — jedna z najnežnejších
         ľúbostných scén celej literatúry. Líza zahorela k Lavreckému možno ešte horúcejšou
         náruživosťou než on k nej. Skrsla v nej na krátky čas túžba po šťastí — pravda, to bola
         mýlka, lebo také ženy nie sú stvorené pre šťastie. Sladký okamih prešiel ako blesk a po ňom
         nastala muka a odriekanie.
   </p>
   <p>
    Lavreckij, celý vo vytržení, veriac, že všetko minulé nešťastie bude zabudnuté a on
         obnoví sa, zmladne a počne žiť novým žitím, jasným, duševným — príde domov; v ústrety jemu
         ide najprv odporná vôňa pačuli a za ňou, na ramenách dcérku — jeho žena.
   </p>
   <p>
    Možno si predstaviť, akým ramenitým pádom zrútilo sa celé stavisko šťastia, postavené
         Lavreckým, možno si pomyslieť, jak vinovatou cítila sa bohabojná Líza, ktorá na okamih
         uverila na vzdušnú stavbu Lavreckého. Barbara Lavrecká vystúpi na scénu v pravý čas. Ona je
         kreslená virtuózne, z nej len tak kypí parížsky duch; ona je pekná, ale veterná a srdcom
         studená. Pravda, ona nie je Anna Kareninová. Ona tak bledne pred touto démonicky silnou,
         citom vrelou, barvami sýtou Annou, ako Kitty bledne v svojej suchej všednosti pred
         poetickou Lízou. Vôbec, Tolstého mužovia sú väčšie, vernejšie figúry než jeho ženy,
         Turgenev má slabých, keď aj dosť šľachetných mužov, zato má ženy nevyrovnane krásne
         zobrazené; on hlboko spúšťa sa do tajností ženského srdca, duše a celého bytu.
    <sup>
     [
     <a class="footnote" href="#ftn.d56e4046" name="d56e4046">
      330
     </a>
     ]
    </sup>
    Konečne u Tolstého sú i ženy
    <span class="emphasis">
     <em>
      zdravšie
     </em>
    </span>
    než u Turgeneva. I
         Líza, možno najzdravší ženský typ Turgeneva, má v duši stopu duchovnej choroby. Ale do tých
         nervných chorôb ženských rozumie sa Ivan Sergejevič tak, ako žiaden psychiater.
   </p>
   <p>
    Ľahko je uhádnuť, že Líza, počujúc o príchode Barbary, v tom okamžení vie, čo urobí, a
         síce nezvratne a tvrdo. Posledná jej námaha je: zmieriť Lavreckého so ženou. Potom zanikne
         naveky v ženskom monastieri, ďaleko, niekde v ruských okrajinách. „Preto Líza,“ píše
         Markov, „je najpravdivejšou, najživšou i najsympatickejšou devuškou medzi všetkými
         devuškami Turgeneva. V ústrety prebúdzajúcemu sa horúcemu citu života, s osudnou
         nemilosrdnosťou, s osudnou nepremyslenosťou, ako všade v duševných kolíziách u Turgeneva,
         padá ako kameň z neba neočakávaný úder sudby. Povedomie narušenej povinnosti potrasie celou
         bytosťou Lízy… Prísna povinnosť, vládnuvšia celým jej telom, rozdlávi, pohrobí tento život.
         Život so svojimi radosťami, so svojimi sladkosťami a náruživosťami nenie pre Lízu, nenie
         pre evanjelické Márie… Pre nich ,je len jedno potrebné‘, ako povedal Kristus. Monastier,
         kam ušla Líza pred žitím, bol jediným východom pre jej idealizmus, bojaci sa života. ,Čistá
         devuška, čisté hviezdy,‘ šeptal o nej Lavreckij svoje prvé dojmy. A pravda, jej ako hviezde
         nebolo dobre uprostred tmavej a špinavej atmosféry, v zemskej márnosti a v lži ľudskej. Jej
         bolo potrebné žiť v nehriešnom svete cherubínov s večnou modlitbou na ústach, s večnou
         láskou v srdci — nie s láskou k ľuďom, ale k Bohu.“
   </p>
   <p>
    Vcelku o oboch románoch možno povedať, že patria k dielam geniálnym ducha slavianskeho,
         k dielam, ktoré sú a budú tak večné ako iné svetové, nestarnúce tvorby géniov. Plátno, na
         ktorom je namaľovaná história rodín Karenina a Levina, cum sua causa,
    <sup>
     [
     <a class="footnote" href="#ftn.d56e4059" name="d56e4059">
      331
     </a>
     ]
    </sup>
    je veliké, zaujíma celu stenu v múzeu, štetec, ktorým pracoval Tolstoj je
         široký, smelý, črty sú pastózne, smelé, vyrátané na istú normálnu vzdialenosť diváka od
         obrazu. Maľovaný je olejom; otvára sa tam hlboká perspektíva, vozduch vibriruje, trasie sa,
         ľahké pary vznášajú sa, temné oblaky chumelia sa, ale hrom nebije, nevidno jeho kľukatú
         strelu.
   </p>
   <p>
    Obraz Turgeneva maľovaný je na neveľkej doske, ako zvykli prví majstri nizozemskí,
         nežným štetcom, akuratesou nekonečnou, prevedený až do posledného kamienka a trávy v
         popredí, grupy sú tam skomponované velikým majstrovstvom, s velikým talentom, ale i s
         velikou prácou. Nikde tak nebadať pilnosť autorovej ruky, ako pri tomto čudne krásnom
         diele. Pre mladých spisovateľov je to školou a pokynom, s akou vážnosťou, s akou noblesou
         predstupuje poeta pred obecenstvo. On nepodáva mu rýchlo nahádzané štúdie po číslach
         periodicky vychádzajúcich časopisov, periodicky písané úryvky. On podáva mu celok, takže
         nevieš vlastne, ako pracovala básnikova duša, či sprostriedku, či spočiatku jeho histórie.
         Možné je oboje a práve tá okolnosť presvedčuje nás, s akou pilnosťou pracoval poeta. Talent
         nepostačí, ani génius nie — pilnosť musí byť pestúnkou každého podareného decka. Konečne,
         každý opravdivo talentovaný spisovateľ je pilný — nemyslím práve vzhľadom na mnohosť
         tvorenia, naopak, i pri riedkom tvorení vzhľadom na prepracovanosť diela, lebo človek
         talentózny musí rád mať svoje tvorenie, rodinne rád mať, a čo človek rád má, to usiluje sa
         pilne pestovať. Sú mnohopisálkovia, čo sypú z rukáva novely, romány, básne, drámy (čo
         chceš, všetko je u nich na sklade), ale nie sú pilní v tom vyvýšenom zmysle.
   </p>
   <p>
    Od Tolstého a Turgeneva možno mnoho učiť sa, ale človek musí vedieť učiť sa. Nesmie ho
         na krivú cestu stiahnuť nejaká plytká, chlipná scéna z Turgenevových „Vešných vôd“
    <sup>
     [
     <a class="footnote" href="#ftn.d56e4069" name="d56e4069">
      332
     </a>
     ]
    </sup>
    alebo „Dymu“
    <sup>
     [
     <a class="footnote" href="#ftn.d56e4075" name="d56e4075">
      333
     </a>
     ]
    </sup>
    (popri „Nove“
    <sup>
     [
     <a class="footnote" href="#ftn.d56e4081" name="d56e4081">
      334
     </a>
     ]
    </sup>
    sú to najslabšie práce Turgeneva; „Dym“ je celkom slabý, takže ho je škoda
         uverejňovať v zobraných spisoch), ako sa to u nás raz stalo. Učiť sa možno — ale, preboha,
         len nie napodobňovať. To sú originálni, samostatní duchovia, ktorí utvorili niečo nového —
         takých nemožno nápodobniť, alebo možno nápodobniť len to, čo nerobí ani Tolstého Tolstým,
         ani Turgeneva Turgenevom.
   </p>
   <p>
    Oba romány, konečne, nepatria do rúk dvanásť-štrnásťročným devám (tým vôbec romány do
         rúk nepatria), no zrelší človek čítať ich bude s vysokým, mravným povznesením, pocíti, že
         vanie z nich etická čistota, vzdor mnohým chúlostivým miestam. Táto serióznosť, táto mravná
         čistota, tá hĺbka ideí a vernosť k pravde vysoko vyzdvihujú romány tieto nad veci zábavy a
         hračky, nad lektúry z dlhej chvíle — a robí z nich, jestli smiem sa tak vyjadriť, učebné
         knihy pre veliký národ, diela, ktoré bez reklamy prechádzajú do národa a tam živo konajú
         svoju národnú povinnosť. Každý Rus, každý Slavian môže byť hrdý na takéto diela
         slavianskeho ducha.
   </p>
   <p>
   </p>
   <p>
    <span class="bold">
     <strong>
      V
     </strong>
    </span>
   </p>
   <p>
   </p>
   <p>
    Prv než by som pristúpil k rozboru Tolstého velikého románu, podám slová Nemca Alexandra
         von Reinholdta o tomto románe. On píše vo svojej histórii ruskej literatúry:
    <sup>
     [
     <a class="footnote" href="#ftn.d56e4101" name="d56e4101">
      335
     </a>
     ]
    </sup>
    Ruský národ je hrdinom v kolosálnej tvorbe tohoto románu. Jestli je možná
         moderná „Ilias“, vtedy je ňou román „Vojna i mir“. Historici, kultúrni historici a vojenní
         spisovatelia opísali a namaľovali nám na základe autentických prameňov, dokumentárnych
         vojenných plánov a dispozícií bitevných pamätnú epochu rokov 1805 — 1812, súčasnú ruskú
         spoločnosť, operacionálne plány Napoleona a Kutuzova, charaktery Napoleona, Murata,
         Davousta, cára Alexandra, Kutuzova, Bagrationa, Speranského a Rastopčina. Najmenšie
         podrobnosti francúzskeho vpádu do Ruska a ich retirády sú nám známe. Historici len jedno
         zabudli (v čom nie sú vina), vdýchnuť dojem a osobám život. A to sa podarilo Tolstému. On
         rozlúštil razom najvyššie úlohy histórie a poézie, on stopil skutočnosť a poéziu na
         najvyššiu, živú pravdu. Časy, ľudia, smer duchov, vnútorný život jednotlivých indivíduí ako
         i más, historicky veľké, významné, i nehistoricky malicherné, všetko vystupuje pred oči
         naše stelesnené, postavy s mäsom a krvou, my vidíme jednotlivé atómy, ktoré spojené tvoria
         charakter epochy, z ktorých vyvinuje sa proces historického života. Slovom, my vidíme, ako
         sa „história robí“. A tak je „Vojna i mir“ súčasne veľký historický časový obraz i spolu
         román. Oba sú vnútorne dohromady zotkané a tvoria harmonický, nerozdeliteľný celok. Poeta
         chce falošnej veľkosti oproti postaviť skutočnú veľkosť, tak ako on ju pochopuje. Táto
         protiva je stelesnená v Kutuzovovi a Napoleonovi a vinie sa cez všetky momenty národného
         boja Ruska proti Napoleonovi. My nevidíme, hovorí najlepší kritik Tolstého, Strachov, ani
         klasických zlodejov, ani klasických hrdinov; my vidíme iba ľudskú dušu, podrobenú časným
         náruživostiam a príhodám, ale v masách vedenú čistými a šľachetnými snahami. V množstve
         rozličných osôb a udalostí cítime pevné, nepotrasené fundamenty, na ktorých spočíva život.
         Povinnosti rodiny, spoločnosti, manželstva sú všetkým jasné. Pochopy o práve a bezpráví sú
         zreteľné a pevné. Prázdnemu šumeniu „veľkého sveta“ a vojennému štábu, okružujúcemu
         najvyššie osoby, oproti postavil básnik dve pevné a zdravé sféry — rodiny Rostovovskú a
         Bolkonskú a armádu. Členovia týchto rodín sú naplnení povedomím o povinnosti proti vlasti.
         Oni to najsvätejšie obetujú. To samé robí vojsko. Rok 1812 bol momentom, kde spodná vrstva
         ruského národa zvíťazila nad vrchnou vrstvou a vďaka svojej tvrdosti vydržala nápad
         Napoleonov. Kňaz Andrej Bolkonský nechce slúžiť v štábe a vstúpi do vojska. „Francúzi
         zbúrali môj dom,“ hovorí, „a chcú teraz zbúrať Moskvu. Oni ma obrazili a obrážajú ma každý
         okamih. Oni sú všetci moji nepriatelia, všetci sú zlodeji v mojich očiach.“ Vojna bola z
         ruskej strany obrannou a mala charakter svätej národnej povinnosti. Zo strany francúzskej
         bola nápadom, preto ona bola násilenstvom, nespravodlivosťou. V bitke borodinskej ukázala
         sa sila dvoch protivných ideí, ktoré viedli dva národy. Francúzi boli zástupcovia
         kozmopolitickej idey, ktorá menom všeobecnosti nebojí sa násilia a prelievania krvi, Rusi
         zastupovali národnú ideu, menom ktorej oni bránili s láskou svojho osobitného ducha a svoju
         osobitnú kultúru. Na poli borodinskom, hovorí Strachov, Rusi po prvý raz rozlúštili otázku
         národov k dobru národnosti. Napoleon nerozumel, nemohol rozumieť dôležitosť Borodina. Preto
         sa podivil a naľakal toho divadla, ako ruská armáda, zmárnená bojom až na malý rest, stála
         tak pevne ako na počiatku. „A nielen v tú hodinu,“ hovorí Tolstoj, „v ten deň bolo
         zatemnené svedomie a zatemnený duch toho človeka, ktorý je najviac zodpovedný za to, čo sa
         stalo (zničenie ruského vojska u Borodina); aj neskôr až do konca nemohol pochopiť ani to
         dobré, ani to krásne a pravé, ani význam svojich činov, ktoré boli protivou dobrého a
         pravého, ďaleké od všetkého ľudského. On nemohol svoje činy odvolať, ktorým slávu spievala
         polovica sveta a preto sa musel zriecť pravého, dobrého a ľudského.“
   </p>
   <p>
    „Nieto voľnosti bez jednoduchosti, bez pravého a dobrého,“ formuluje Tolstoj na druhom
         mieste osnovnú myšlienku svojho diela. Tieto tri idey pomohli Rusom poraziť votrelca, ktorý
         nemal tie tri cnosti. Tolstoj, ako znateľ ľudí a realista, považuje historickú osobu za
         takého človeka, ako každého vojaka. Čo teoretik Tolstoj je skeptikom, nešetriaci žiaden
         piedestál. Takzvaní „veľkí ľudia“ sú mu iba „etikety, ktoré dávajú deju meno“. „Miliardy
         príčin urobili to, čo stalo sa.“ „Chod svetových dejov závisí od zídenia sa vôle všetkých
         ľudí, ktorí sú pri diele.“ Preto Tolstoj málo cení stratégiu ako Napoleona tak i Kutuzova.
         Kňaz Bolkonskij myslí: „Čo tu môže veda vo vojne, pri ktorej okolnosti a podmienky sú
         neznáme a nemôžu byť popredku odsúdené, kde nemožno merať sily bojujúcich. Nik nemôže
         vedieť, v akom stave bude naša lebo nepriateľská armáda zajtra, nik nevie, jak silný je ten
         lebo onen sbor. Často, jestli napredku nenájde sa chabec, ktorý by zavolal: ,My sme
         odrezaní‘ a utečie, ale veselý človek, ktorý kričí ,urá!‘, je hodno 5000 mužov toľko, čo
         30.000, ako stalo sa v boji u Schöngraben, a často 50.000 mužov utečie pred 8000, ako pri
         Slavkove (Austerlitz).“ Z románu vidno, že história nenie jednotvárnou hrou, nekonečne
         opätujúcich sa príčin a účinkov; ona je niečo tajného a hlbokého, často vyvádzajúceho na
         svetlo niečo celkom nového. V Kutuzovovi cení Tolstoj viac Rusa než stratéga, ktorý s
         taktom chytil sa diela a vycítil pravý moment, medzitým čo učený štáb sa mýlil. Kutuzov bol
         dosť silný pre svoj čas, on to cítil, čo každý vojak, on jediný poznal dôležitosť
         borodinského boja, tam kde všetci videli porážku, on videl víťazstvo. Tento moderný Fabius
         Cunctator, starobou skľúčený, spiaci pri poradách štábu, nemýlil sa: Borodino a Moskva
         zlomili silu Napoleona.
   </p>
   <p>
   </p>
   <p>
    <span class="bold">
     <strong>
      VI
     </strong>
    </span>
   </p>
   <p>
   </p>
   <p>
    „Ideálu jednoduchého, tichého heroizmu blíži sa junácky kapitán Tušin, generáli
         Dochturov, Konovnicyn. Hlavnými zástupcami falošného, teatrálneho heroizmu sú Napoleon a
         jeho generáli. Oni sú naplnení duchom svojej vlastnej veľkosti a nepremožiteľnosti. Postavy
         Alexandra I. a Napoleona sú len v kontúrach, a predsa reliéfno kreslené, práve ako i figúry
         francúzskych oficierov. Z osôb mien sú historické: dvorná dáma Anna Schererová, minister
         Speranskij a diplomat Bilibin. Poézii patrí Vasilij Kuragin s dcérou a synmi, Pierre
         Bezuchov, typický aristokrat kňaz Bolkonskij starší a jeho milá, oddaná dcéra Mária.
         Bolkonskij nenávidí Bonaparta a celý svet, sedí na dedine, spomínajúc staré, lepšie časy.
         Razom ukáže sa byť Rimanom, keď posiela syna Andreja do vojny. ,Podumaj o jednom,‘ povedal
         citno synovi, ,keď ťa zabijú, bude ma to staríka bolieť. Dozviem-li sa, že si sa nechoval
         tak ako syn Nikolaja Bolkonského, potom budem sa… hanbiť.‘ A kňaz Andrej, jeden z hlavných
         osôb románu, bojuje, miluje a padne nielen ako aristokrat rodu, ale i ako aristokrat
         srdca.“
   </p>
   <p>
    „Hlavný záujem románu zosústredený je na proces vnútorného zjasnenia (Durchleuchtung)
         kňaza Andreja a jeho podivného priateľa grófa Pierra Bezuchova, dvoch reprezentantov
         tehdajšieho Ruska. Zjasnenie deje sa u oboch rozličnou cestou: u Andreja Bolkonského až na
         smrteľnej posteli, keď bol u Borodina smrteľne ranený, u Pierra vo francúzskom zajatí v
         Moskve pod vplyvom jednoduchého vojaka a sedliaka Platona Karatajeva. Oba, Pierre i Andrej,
         sú búrlivé prírody. Oni obidvaja prídu k tomu samému rezultátu: pokoriť sa moci pomerov a
         prozreteľnosti božej.“
   </p>
   <p>
    Toľko cudzinec o velikom diele novej ruskej literatúry. Vo všeobecnosti nemožno s ním
         porovnať žiadne dielo nielen ruskej, ale vôbec celej svetovej literatúry. Na objem temer
         raz toľký román než „Anna Kareninová“ (okolo dvetisíc strán), je už samosebou obraz s
         figúrami, presahujúcimi životnú velikosť, je to al fresko gigantického ducha, velikej
         koncepcie — a čo ho vynáša nad všetko, je to národný epos o najslávnejšej epoche ruského
         národného, politického a vojenného života.
   </p>
   <p>
    Ruský národný cit bol vždy živý v národe, ale tak živý ako magnetizmus v oceľovej
         podkove, zakiaľ ju ešte šúchaním neurobili magnetom. Rok 1811 — 1812 zobudil spiace city, a
         síce takou ráznosťou a energiou, že svet sa zatriasol. Pokoriteľ Európy, ktorý hral sa s
         korunami ako chlapec s marmanami,
    <sup>
     [
     <a class="footnote" href="#ftn.d56e4124" name="d56e4124">
      336
     </a>
     ]
    </sup>
    ktorý jedným pokynom ruky zhromaždil v Drážďanoch celý parter korunovaných hláv
         (generáli mali miesto na galérii) do drážďanského dvorného divadla, ktorý rozbil Prusko,
         dielo Friedricha „Velikého“, jedným pádnym úderom meča u Jeny, Rakúsko pokoril v Itálii i v
         dedičných zemiach, pochytal jeho generálov — tento veľký európsky vladár, spolu s
         pokorenými vrhol sa na osamotnelé Rusko s armádou 600.000 mužov, a vtedy polmiliónová
         armáda znamenala asi toľko, čo dnes jedenapolmiliónová. Pred ním ako orol vznášala sa jeho
         sláva a viera na nepremožiteľnosť jeho zbraní, s ním tiahlo celé súhvezdie generálov,
         deliacich sa s Napoleonom v lauroch víťazných, generálov bojovných, nie salónových
         šabličkárov, generálov ostrieľaných, na ktorých padali lúče napoleonovského génia. Tak
         veliké bolo obajanie
    <sup>
     [
     <a class="footnote" href="#ftn.d56e4130" name="d56e4130">
      337
     </a>
     ]
    </sup>
    mena jeho, že kňaz Bolkonskij, ktorý považoval ho za zlodeja a nepriateľa
         svojho, bál sa, aby nestala sa hanba v ruskom ťažení, aby na jeho jasnú postavu nepadla
         škvrna a neskazila v očiach Bolkonského svetlý ideál muža, hérosa a monarchu. Čítal som
         kdesi, že v tie časy v žiadnom ruskom dome nechýbala známa podobizeň „malého kaprála“ a
         víťaza pod pyramídami egyptskými. Od čias Alexandra Veľkého nestalo sa, aby jeden muž
         zosústredil v svojej osobe toľko moci, obajania, slávy, sympatií a akejsi bájnej vlády nad
         ľuďmi, ich srdcami a umami. On stal sa idolom miliónov a sám vysoko legitímny,
         aristokratický, bezúhonne rytiersky Alexander I. mal slabosť proti tomuto lajtinantovi na
         tróne.
   </p>
   <p>
    A proti tejto hmotnej i duchovnej sile stálo Rusko samo, vyčerpané vojnami, nehotové,
         nevoľníctvom sputnané, ďaleké od západných vymožeností, s holými rukami, možno povedať. V
         Európe nik nebol v pochybnosti, ako musí sa skončiť alexandrovský nábeh na Východ! Každý
         mysliaci človek videl Napoleona nielen v zlatohlavej, bielo-kamennej mátuške Moskve, ale i
         v severnej Palmyre, granitovom gorode svätého Petra. A všetci mýlili sa s Napoleonom jednou
         velikou mýlkou. Oni nepoznali ruský národ, ako neznajú ho dnes. Jeden jediný manifest cára
         Alexandra postačil premeniť kabinetnú vojnu na všenárodnú, kde nielen slabá ruská armáda
         stála proti votrelcom, ale celý národ. Celý národ dostal jednu vôľu, silnú ako smrť, pevnú
         ako bessemerská oceľ: vôľu
    <span class="emphasis">
     <em>
      biť sa
     </em>
    </span>
    . A keď už biť sa, teda nie na žart.
         Život razom stratil cenu, stratilo cenu imanie, pokoj, slasť rodinná. Dokázané je, že
         jednotlivci mali pri požiari Moskvy miliónové straty a ani na okamih nepomysleli želieť nad
         stratou. Magnetizmus zobudil sa v podkove šúchaním Napoleona a účinkoval. Každé slovo zo
         zlatého prestola padalo ako blesk do más, lebo každé malo prichystané miesto v dušiach a
         srdciach. Kupectvo nieslo zlato, dvoranstvo a ľud životy na oltár národa, a to nie bez
         chuti a so sebazprením, ale s radosťou a triumfom, s citom vysokého vnútorného pôžitku.
    <span class="emphasis">
     <em>
      Čo stalo sa, je známe. Gigantický monolit, korunovaný anjelom, držiacim v ruke
            kríž na dvorcovom námestí v Petrohrade a chrám Krista Spasiteľa v Moskve sú viditeľnými
            pomníkmi roku 1812, a tretí, nie menej gigantický pomník týchto slávnych dňov je dielom
            Leva Nikolajeviča Tolstého, epos „Vojna i mir“.
     </em>
    </span>
    Neviem, či epos tohoto génia
         neprevyšuje zlaté kupoly moskovského chrámu výškou a dôstojnosťou svojich vznešených
         pomerov; či neprevyšuje vnútornými krásami a poéziou bohaté vystrojenie vnútorností chrámu
         nad riekou Moskvou, ale viem, že len epos tento možno prirovnať ku spomenutým pomníkom, a
         čo ho robí drahocennejším, je to, že je aere perennius, že ho nezrúti zemetrasenie, ani
         požiar, že má zabezpečené jestvovanie na veky večné alebo najmenej po tie ďaleké hranice
         času a priestoru, ktoré Boh naznačil žitiu národov slavianskych.
   </p>
   <p>
    Ale mýlili by sme sa, keby sme hľadali veľkosť tohoto diela v nejakých kolosálnych,
         hugovských zväčšovaniach, v pátose a hrdinoch, v porážajúcich epizódach, činoch,
         „dotýkajúcich sa nebies báne“. Až na kontúrne kresby osôb historických (ktoré ale nikde
         nehrajú hlavný zástoj a prichádzajú len preto, že stýkajú sa s románovými figúrami, ničím
         nevynikajúcimi v dejoch a bojoch nad stredných ľudí, akých bolo v Rusku stá tisíce) román
         ide tichým krokom v nižších sférach, v rodinných salónoch, v ležení vojenskom, baví sa pri
         kapitánovi, strieľajúcom so svojou batériou a nestarajúcom sa o plány a všeobecný chod
         bitky, on spúšťa sa k obecnému vojakovi, k izvoščíkovi,
    <sup>
     [
     <a class="footnote" href="#ftn.d56e4147" name="d56e4147">
      338
     </a>
     ]
    </sup>
    k deve, túžiacej po svojom milencovi, postavenému prsami proti vrahovi. A títo
         strední ľudia, tieto typy, vybraté z miliónov podobných typov, nesú pri všetkej svojej
         obyčajnosti celý tok svetovej drámy; v nich zrkadlí sa všetko, čo dialo sa hore, tu i tam,
         vo všeobecnosti a v jednotlivostiach. Preto je toto dielo nie história, ale epos. Homér
         tiež nespieva o historickom v boji Hellenov proti Troji, on spieva: „Ménin Achilleos“, hnev
         Achillea, teda záležitosť podriadeného junáka a nie historického nosiča deja, ale v tomto
         privátnom, poetickom, úzkom zrkadlí sa celý veliký dej so svojimi historickými, kultúrnymi
         a etickými dôležitosťami a účinkami. Preto dielo Tolstého je čisto poetickým dielom a
         súčasne zrkadlí sa v ňom i to veliké, reálne, historické — a síce jasnejšie a vernejšie než
         vo všetkých dokumentovaných, pragmatických históriách a popisoch. Tak posiaľ v moderných
         literatúrach nepísal nikto. Už táto strana vyzdvihuje dielo na nedostižný piedestál. Je to
         vzor pravej epiky, ktorý román pozdvihol. Od časov stvorenia „Vojny i miru“ pre román
         povstala nová epocha; tento strašne unížený, nadužitý rodzaj literárneho tvorenia razom
         stal sa serióznym, dôležitým a velikým ako dráma! Nová „Iliada“ povstala, o akej ani
         nesnívali iné národy. Hlboký a široký ako Tiché more, prevýšil spôsobom tvorenia všetko, čo
         bolo stvorené v románovej literatúre. A jak je jednoduchý, skromný — ako Tiché more!
         Hladina, len hladina, ale na hladine koľkoraké menia sa odtienky, barvy, svetlá a tiene!
         Hlbina tajomná skrýva sa pod hladinou, ty ju cítiš, ty na ňu veríš, ty ju meriaš a
         nedomeriaš, ty v ňu hľadíš a nedohľadíš. Toto dielo robí na človeka dojem ako niečo
         organického, pošlého priamo z rúk samej prírody, pričom je všetko popredku premyslené,
         všetkému udelené miesto, účinok, úloha s takou dokonalosťou ako v živom organizme.
         Secírovaním pohubíš organizmus, možno rozborom pohubíš to, čo je v diele živého,
         organického. Len čítanie, autopsia môže tu pomôcť — a to čítanie originálu a nie oných
         biednych prekladov, ktoré mi prišli pod ruky. Každý úprimný Slavian mal by znať toto dielo
         — neznanie tvorí medzeru v jeho slavianskom vedení a cítení, tak ako slaviansky etnológ,
         žurnalista má velikú medzeru vo svojom duchovnom arzenáli, keď nepozná Danilevského. Málo
         je takých diel, čo by tvorili nezbytnú, nevyhnutnú armatúru v zbrojnici duchovnej. Sú
         mnohé, znamenité, potrebné diela, no ony môžu byť zamenené a suplované inými. Tieto dve
         diela nezamení a nezastúpi nič; neznáš ich, neznáš veľkú čiastku toho, čo nesmrteľne
         stvoril slaviansky duch.
   </p>
   <p>
    Román počína sa v júli roku 1805, keď Napoleon stál v zenite svojej moci síce, ale už
         uspel vžiť sa v onú hrdú hybris, ktorá ho konečne zaviedla na Sv. Helenu. Ešte bol mier —
         ale na obzore stmievalo sa už. V mieri zakončí sa dej roku 1813 — 1814 — celá veľká dráma
         vyznie v šťastnom vozduší dvoch dobrých, čestných rodín. Vojna, vlastne vojny, tečú
         rovnobežne s mierom: v tamtých vidíme oné veliké prevraty duše národa, všetko to, za čo idú
         státisíce na smrť či doma, či v ďalekom kraji — tu poznáme nielen všetky ľudské súkromné
         záležitosti, osobné náruživosti, ambície, šťastie a nešťastie, ale i lokálny časový vozduch
         onoho veku, jeho zvláštnosti, jeho veľké zablúdenie i veľké cnosti.
   </p>
   <p>
   </p>
   <p>
    <span class="bold">
     <strong>
      VII
     </strong>
    </span>
   </p>
   <p>
   </p>
   <p>
    Prvá čiastka „Vojny i mira“ počína sa v júli roku 1885, v salóne vysokej dvornej dámy
         Anny Schererovej. V ňom na večierku poznáme nielen náladu časovú, ale i niektoré z
         hlavnejších osôb: kňaza Vasilija Kuragina, vysokého úradníka (ministra?), s jeho
         prekrásnou, ale neskôr padlou dcérou Jelenou, kňaza Bolkonského a jeho mladú ženu, taktiež
         Pierra, nezákonného syna grófa Bezuchova, jedného z najväčších a najbohatších veľmožov
         celej Rusi, niekdy veľkého človeka štátneho pod Jekaterinou. Títo dvaja poslední stoja v
         celom románe v centre interesov. Pierre je prvými riadkami nakreslený tak živo, že ho už
         človek nepopustí do konca. On bol vychovaný v cudzine i doma bez rodinných zväzkov, otca
         málo znal, pri tom všetkom nie je pustým, ačkoľvek málo určitým charakterom. Hlavné črty
         jeho sú:
    <span class="emphasis">
     <em>
      vnútorná dobrota, nepodporovaná prísnou mravnosťou
     </em>
    </span>
    , z čoho
         pochádza jeho kolotanie; potom neobyčajná schopnosť a záľuba v reflexiách polorozumových a
         polocitných, v akomsi rozumnom snívaní a snivom rozumovaní. Je to obor telom a dieťa vôľou,
         naivne krotký a rozladený, bez zásad, vlastne s mnohými zásadami, naučenými z Voltaira
         &amp; comp., ktoré nijako nechcú prísť do súladu so životom na Rusi. Podobne rozladený,
         neveriaci, ale vysoko mravný, nervózny je kňaz Bolkonskij, tiež syn veľmoža z čias
         jekaterinských. On ešte viac oviaty je skepticizmom, rozšíreným francúzskymi
         encyklopedistami, nestroveným, pravda, uvrhujúcim dobrých ľudí v nedorozumenie a bôľne
         pochybnosti. Pierre robí na večierku mnoho starostí hostiteľke svojej, dvornej dáme Anne
         Schererovej, so svojím, ako ona myslí, „jakobinizmom“, lebo vyslovuje sa slobodne a nezná
         tón tak vysokého salóna. Andrej Bolkonskij je v ten večer nevrlý, a čo hlavné, studený k
         žene — jemu je ona ťarchou, lebo blížia sa časy, v nichž jemu mala by dostať sa úloha — tak
         si myslí. Veď on hovorí po večierku u seba mladému svojmu priateľovi Pierrovi: „Nikdy,
         nikdy nežeň sa, druh môj, to je moja rada, nežeň sa až po tú dobu, v ktorej môžeš povedať,
         že si urobil to, čo si vládal, pokiaľ neprestaneš ľúbiť tú ženštinu, ktorú si vyvolil,
         pokiaľ ju neprehliadneš jasno — ináč sa oklameš tvrdo a nenapraviteľne. Ožeň sa, až budeš
         na nič súci. Ináč sa všetko stratí, čo je v tebe dobrého a vysokého.“
   </p>
   <p>
    V tom samom salóne stretneme znamenitú figúru Anny Michajlovny Drubeckej zo slávnej
         rodiny, ale chudobnej to kňahyne. Ona prišla na večierok, len aby u kňaza Kuragina prosila
         za syna Borisa, ktorého želala si vidieť u gardy. Ona je dobrá mať, hovorková, vtieravá a
         zná všade vpratať sa v diela, málo jej sa týkajúce.
   </p>
   <p>
    Pierre dal slovo Andrejovi Bolkonskému, že nepôjde medzi kamarátov v tú noc. On žil v
         dome kňaza Kuragina a viedol s jeho synom Anatolom život veľkomestských svetákov, život
         hýrivý a bujný. No Pierre na ceste rozpomenul sa, že prv než Andrejovi, dal slovo
         Kuraginovi, že príde — i šiel.
   </p>
   <p>
    V divokom krúžku Anatola nájdeme nové osoby. Okrem Anatola, každoročne potrebujúceho
         40.000 rubľov na zábavy, je tam Dolochov, poručík semionovského pluku, veľký hráč, ruváč,
         ale vplyvný človek vo svojej sfére. Práve majú stávku: Dolochov ide vypiť fľašku rumu,
         sediac na karnise obloka, majúc nohy von a ničoho sa nedržiac. Tolstoj opisuje túto divú
         scénu so zaľúbením — jemu tu jedná sa o Dolochova. Hneď poznáme v ňom silného, ľahkého a
         pritom gavalierskeho muža; no táto pijatika zle skončila sa. Mladí ľudia spáchali proti
         policajtovi hrubý žart (Dolochov priviazal policajta na krotkého medveďa a hodil do rieky
         Mojky): za čo Dolochova degradovali na prostého vojaka, Kuragina a Pierra vyslali z
         Petrohradu.
   </p>
   <p>
    V Moskve poznáme rodinu grófa Rostova, syn jeho, kadej Nikolaj, chystá sa do vojny, tak
         ako i syn kňažnej Drubeckej, Boris, jeho bratanec. Rostov má dve dcéry, Vieru a Natašu, a
         okrem toho dievča po sestre Soňu a viac menších detí. V grófskom dome otvorí sa nám podivný
         obraz detského života: mladí ľudia Nikolaj a Boris, dievčence, ešte deti — to všetko žije
         polodetským, polomládeneckým, nevinným, rujným životom. Najmä utešená a hneď zaujímavá je
         Nataša, decko excentrické, originálne. Už jej detské šialenie je tak príťažlivo pôvodné, že
         odokrýva rastúce krídelká duše nevšednej.
   </p>
   <p>
    Druhý dom, čo poznáme, je dom grófa Bezuchova — sám veľmož leží na smrteľnej posteli a
         okolo neho ide intriga o — dedičstvo. Veľmož nemá zákonných detí — ale veľkú a blízku
         rodinu — a ako hovorilo sa, urobil testament. Pierre prišiel k umierajúcemu návodom a pod
         vedením neúnavnej Drubeckej. Scéna s umierajúcim nosí ráz veličenstva, pretrhaného dosť
         špinavými historkami kňaza Vasilija Kuragina, ktorý uspel priletieť z Petrohradu, aby,
         možno-li, testament bol zmenený. Kuragin totiž bol tiež jeden z kandidátov na ohromné
         dedičstvo po veľmožovi.
   </p>
   <p>
    Vzdor všetkému po smrti grófa — nezákonný syn Pierre stane sa uzákoneným synom a grófom
         Bezuchovovým a dedičom najväčšieho majetku v celej ruskej zemi. Týmto faktom stane sa okolo
         Pierra taká premena, ktorú on nikdy neočakával. Všetky jeho pomery k ľuďom známym i
         neznámym razom dostali celkom iný tón, inú barvu. Ako „prvý ženích Rosie“ mohol voliť
         slobodne medzi kráskami tejže Rosie. Táto široká sloboda a nezaslúžená dôležitosť jeho
         osoby mala na duševný stav jeho nedobrý vplyv.
   </p>
   <p>
    Aby sme ukončili s „mirom“, treba na Lysé Gory ku starému Nikolajovi Andrejevičovi
         Bolkonskému, ktorého vulgárna kritika volá „podivínom“. Ja na ňom nevidím podivína, ale
         človeka starých čias, slávnej doby, v ktorej účinkoval, ktorú činne prežil a teraz ocitol
         sa v novej ére, ktorú znal len cez oblok zatvorený na svojom statku, vidím veliký rozum,
         srdce dobré a bodré s príchuťou vrtochov, vlastných starostí. A krásnu dušu má tento
         „podivín“, a jeho srdce tak miluje syna Andreja a dcéru Máriu ako máloktoré, ačkoľvek Mária
         trpí pod vrtochmi tejto lásky. I junák je tento starec, i rozum má jasný ako deň!
         „Merzavci,“ povie, keď počul o nešťastnej bitke pri Slavkove (Austerlitz), „podleci, gubiť
         armiju, gubiť ľudej! Za čto? Sraženije, v kotorom poveli ubivať russkich lučšich
         (najlepších) ľudej i russkuju slavu.“
    <sup>
     [
     <a class="footnote" href="#ftn.d56e4184" name="d56e4184">
      339
     </a>
     ]
    </sup>
    A starec mal pravdu. Nebolo veru slávne ruským vojskám stať sa žrádlom pre
         Napoleonove delá pod „dispozíciami“
    <sup>
     [
     <a class="footnote" href="#ftn.d56e4190" name="d56e4190">
      340
     </a>
     ]
    </sup>
    „hofkriegsratu“
    <sup>
     [
     <a class="footnote" href="#ftn.d56e4196" name="d56e4196">
      341
     </a>
     ]
    </sup>
    viedenského, ktorého menuje kňaz Bolkonskij veľmi prípadne „hofs-kriegs-wursts-šnaps-ratom“;
    <sup>
     [
     <a class="footnote" href="#ftn.d56e4202" name="d56e4202">
      342
     </a>
     ]
    </sup>
    on je svedkom časov suvorovovských a politizuje so synom Andrejom, ktorý tiež
         uberá sa do vojny za adjutanta k samému hlavnokomandujúcemu kňazovi Kutuzovovi. Mária,
         dcéra Bolkonského, je nepekná, no hlboko citná devuška, vychovaná pod strachom prísneho
         otca. Krásne odoberá sa od svojho skeptického brata a prosí ho, aby prijal od nej na hrdlo
         obrázok svätý. Andrej uchádza z Lysých Gor, zanechajúc tam otca, sestru i tehotnú ženu
         svoju.
   </p>
   <p>
    „Mir“ pretrhne sa a „vojna“ hodí do románu prvé svoje lúče. Ocitneme sa v ruských
         vojskách u Braunau, ktoré pod Kutuzovom mali pomáhať Rakúšanom proti Napoleonovi. A tu už
         počína sa oná teória tolstojovská: z jednotlivostí vystaviť celú budovu všeobecnosti.
         Neviem sa ináč vyjadriť, trebárs cítim, že to je nie to, čo chcem povedať. V armáde, čo
         prostého vojaka, stretáme Dolochova, patriaceho medzi prvých túzov zlatej mládeže
         petrohradskej, a tento Dolochov práve toľko osvetľuje ako sám Kutuzov, je práve tak
         dôležitý pre román i pre históriu oných časov. Opisy vojska, zvláštny charakter práve
         ruského vojska, celý duch a ruch v mužstve a dôstojníctve, postavenie Kutuzova v cudzej
         zemi pri cudzích, do diela pletúcich sa kabinetných stratégoch, to všetko už nie je román,
         ale epos, spojený s velikými črtami histórie, podivno strovenej v ume autora a zrkadliacej
         sa v jeho tvorbe ako slnko v tichom oceáne, len ľahko zvlnenom rannou brízou.
   </p>
   <p>
    Rakúšanov pobili nehorázne a vzali Ulm! Mack prišiel ku generálovi Kutuzovovi na úteku —
         no jeho celá armáda skladala zbrane k nohám Napoleona. Mladého Rostova nachádzame v rote
         Denisova, „lichého“ gusára, Andrej Bolkonskij stojí pri Kutuzovovi a nahliada do stroja
         oných sfér, ktoré sú síce navrchu, ale nie vo všetkom príčinou toho, čo deje sa tam dolu v
         tých velikých masách. Andrej slúži spisovateľovi tým, že cez neho hľadí na plány stratégov,
         do antišambier mocných — Dolochov, Rostov, Drubeckoj, Denisov a iní udržujú nás v spojení
         so zdravým elementom vojska a tej masy, ktorá nesie na chrbtoch ťarchu i oných vodičov i
         celého diela.
   </p>
   <p>
    Opis schöngrabenskej bitky, jedinej, ktorú možno nazvať víťaznou v celom nešťastnom
         ťažení, zase skveje sa tou nevysloviteľnou vlastnosťou, že všeobecnosť, celok, celý
         rozmanitý, článkovitý, konfúzny, zrakom a zmyslami vôbec neobjateľný priebeh bitky
         znázornený je malichernými, ako zdá sa, okolnosťami; tak batéria kapitána Tušina viac nám
         povie ako inde opis celých artileristických plukov, tak opis raneného Rostova, opis jeho
         citov a duševného rozpoloženia pri prvom ovoňaní pušného prachu prenesie nás celých v tú
         bojovnú atmosféru, podá nám bitku tak, ako ona je v skutočnosti, a nie ako si ju
         predstavujeme, alebo ako nám ju maľujú obyčajne maliari bitiek. Tam seká generál, ktorého
         chce alebo musí maliar osláviť, z koňa šabľou do nepriateľa ako do kapusty, v popredí vidno
         blízke grupy, vzájomne na bajonety napichujúcich sa ľudí. Toho vôbec nebýva — a jestli
         býva, nie tak.
   </p>
   <p>
    Čo môže generál v takom boji, ako opisuje atak Tolstoj, vidno z nasledujúceho:
   </p>
   <p>
    „Už blízko boli Francúzi, už kňaz Andrej (Bolkonskij), idúci radom s Bagrationom, jasno
         rozoznával uniformy, červené epolety, ba i tváre Francúzov (on jasno videl jedného starého
         francúzskeho oficiera, ktorý rozšírenými nohami v topánkach pridŕžal sa za kríčky a ťažko
         stúpal hore). Kňaz Bagration nedával nového rozkazu a mlčiac, išiel pred radmi. Razom medzi
         Francúzmi tresol jeden výstrel, druhý, tretí… i po všetkých rozstrojivších
    <sup>
     [
     <a class="footnote" href="#ftn.d56e4218" name="d56e4218">
      343
     </a>
     ]
    </sup>
    sa nepriateľských radoch rozniesol sa dym a zatrieskala paľba. Niekoľko našich
         upadlo guľami. No v tom okamihu, ako zahúkol prvý výstrel, Bagration ohliadol sa a
         zakričal: ,Urra!‘
   </p>
   <p>
    ,Urra-a-aa!‘ pretiahnutým krikom roznieslo sa po našej línii, i predbiehajúc kňaza
         Bagrationa i jeden druhého, nestrojnou,
    <sup>
     [
     <a class="footnote" href="#ftn.d56e4226" name="d56e4226">
      344
     </a>
     ]
    </sup>
    no veselou, oživenou tlupou bežali naši pod horu za rozstrojenými Francúzmi.“
   </p>
   <p>
    S pomerne dosť šťastným schöngrabenským dielom končí sa prvá epizóda „vojny“ a román
         zase prejde do „mieru“.
   </p>
   <p>
   </p>
   <p>
    <span class="bold">
     <strong>
      VIII
     </strong>
    </span>
   </p>
   <p>
   </p>
   <p>
    Kňaz Vasilij Kuragin prišiel na myšlienku zviazať Pierra so svojou dcérou Jelenou,
         studenou kráskou, duchovne pustou. Anna Schererová pomohla: dobrodušný, zmyselne rozčúlený
         Pierre prišiel k žene, ani sám nevedel ako. Na večierku u Schererovej posadili ho k Jelene;
         „ona bola, ako vždy na večierkoch, v šatách, po vtedajšej móde napredku a chrbte hlboko
         vystrihnutých. Jej poprsie, ktoré vždy zdalo sa mu byť mramorovým, bolo mu tak blízko, že
         on svojimi krátkozrakými očami nevoľno videl živú prelesť jej pliec a šije. On cítil
         teplotu jej tela, zápach voňaviek a počul škripot jej korzetu. On videl nie mramorovú
         krásotu, tvoriacu celok i so šatami, on videl i cítil celú prelesť jej tela, ktoré bolo iba
         zakryté šatstvom“. Možno predpokladať, že manželstvo, v takom zmysle, takým povrchným,
         čisto zmyselným podnetom osnované, nemalo toho vnútorného kapitálu, ktorý jedine môže
         naveky spojiť dvoch ľudí. No Pierre ako lavína príťažlivosťou náhody a pomerov vrútil sa do
         priepasti tohoto manželstva.
   </p>
   <p>
    Kuraginovi nebolo na tom dosť, on chcel i syna Anatola zaopatriť ženbou s dcérou
         bohatého kňaza Bolkonského, Máriou, nepeknou, no enormne bohatou nevestou. Jeho návšteva na
         Lysých Gorách neviedla k úspechu, sám Anatol našiel tam driečnu Francúzsku, spoločnicu
         Máriinu, a dal sa prekvapiť s ňou samou Máriou. Mária odoprela — k radosti starého kňaza,
         ktorý svojím bystrým, starým okom prezrel šviháka, prázdneho a nasprostého. I tu dokázalo
         sa, že kňaz Bolkonskij nie je podivín, ale znalec ľudí.
   </p>
   <p>
    Rodina Rostovových radostne rozčúlená bola listom Nikolovým, kde píše svoje osudy,
         úspechy (on stal sa poručíkom, bol ranený, dostal georgijevský kríž). Táto rodina je tak
         milo opísaná, že cítiš a voniaš útulný familiárny život.
   </p>
   <p>
    Na bojišti pripravuje sa nové dejstvo. Obidvaja cisári, Alexander i Franc, zjavia sa pri
         spojených armádach a Nikolaj Rostov zamiera láskou k svojmu hosudarovi, ktorého vidí pri
         veľkej paráde v Olomouci. Nevyrovnane opísaný je stav duševný mladého oficiera, milujúceho
         svojho cára tak ako milenku, ako nadzemskú bytosť. „Toľko umrieť, umrieť zaňho,“ dumal
         Rostov, keď videl cára s jeho krotkou, duchovnou krásou pred frontom svojej eskadróny.
         „Bože môj! čo by sa stalo so mnou, keby sa na mňa obrátil. Ja by zomrel od šťastia.“ Keď
         vojsko kričalo „urrah!“, Rostov kričal zo všetkých síl, želajúc si uškodiť tým krikom, len
         aby vyrazil svoje oduševnenie za hosudara.
   </p>
   <p>
    Bola vojenná rada pred bitkou u Slavkova, na nejž boli obidvaja cisári, všetci členovia
         hofkriegsratu. Kutuzov odrádzal od generálnej bitky, no mladší ho prehlasovali. Kňazovi
         Andrejovi popredku povedal, že bitka bude prehraná. Menovite Dolgorukov chcel rozhodnú
         bitku a ešte viac rakúsky generál Weihroter, predstata slovutného hofkriegsratu, nadutý,
         nespôsobný antichambre-genove
    <sup>
     [
     <a class="footnote" href="#ftn.d56e4254" name="d56e4254">
      345
     </a>
     ]
    </sup>
    rakúsky. Dľa „dispozícií“ tohoto nesúceho človeka išlo potom 21.000 Rusov na
         smrť a 8000 Rakúšanov padlo mŕtvych a ranených.
   </p>
   <p>
    Opis bitky u Slavkova zase nás plní obdivom, ako vie Tolstoj zobraziť to, čo vymyká sa
         vlastne opisu a vôbec umeleckému znázorneniu. On prvý raz predstaví nám Napoleona v celej
         jeho skutočnej sláve i teatrálnej napuchnutosti. Zaujímavé je, ako dal Napolen znak k
         otvoreniu bitky:
   </p>
   <p>
    „Bolo 9 hodín ráno. Hmla hustým morom rozostlala sa po nížinách, no pri Šlapaniči, na
         vŕšku, na ktorom stál Napoleon, okrúžený svojimi maršalmi, bolo celkom svetlo. Nad ním bolo
         jasné, modré nebo, i ohromná guľa slnka kolísala sa na povrchnosti mliekového mora — na
         hmle. Nielen všetky francúzske vojská, no sám Napoleon so štábom bol tak blízko našich
         vojsk, že mohol prostým zrakom rozdeliť pešiaka od konníka. Napoleon sedel o niečo napred
         svojich maršalov na malej, šedej kobylke arabskej, v modrom kabáte, v tom samom, v ktorom
         bojoval v Itálii. On nemo pozrel na chlumy, ktoré akoby vystupovali z mora hmlistého, po
         ktorých zďaleka pohybovali sa ruské vojská a počúvali streľbu v húštine. V ten čas ešte
         chudé jeho líce nepohlo sa ani jednou muskulou: blýskavé oči boli upreté nehybne na to
         miesto. Ruské vojská už čiastočne spustili sa do húšťavy k rybníkom a jazerám, čiastočne
         zanechávali pracenské výšiny, ktoré on chcel napadnúť a ktoré považoval za kľúč pozície. On
         videl uprostred hmly, ako v priehlbine okolo dediny Prac smerom k húštine pohybujú sa a
         blýskajú bajonetmi ruské kolóny, a jedna za druhou skrývajú sa v mori hmly. On videl, že
         Rusi (dľa dispozície hofkriegsratu) oslabujú svoje centrum a že je ono už dostatočne
         oslabené, aby ho mohol napadnúť. No on nepočínal bitky. Bol deň jeho korunovania. Pred
         ránom bol zdriemol na niekoľko hodín a zdravý, veselý, svieži, v tom šťastnom rozpoložení
         ducha, v ktorom všetko zdá sa možným — všetko podarí sa, sadol na koňa a vyjechal
    <sup>
     [
     <a class="footnote" href="#ftn.d56e4264" name="d56e4264">
      346
     </a>
     ]
    </sup>
    do poľa. On stál nepohnute, hľadiac na výšiny nad hmlou, a na chladnej tvári
         jeho bol ten zvláštny odtienok pyšného, zaslúženého šťastia, ktorý býva na tvári zaľúbeného
         i šťastlivého chlapca. Maršali stáli za ním a nesmeli hatiť ho v jeho pozorovaní. On hľadel
         raz na pracenské výšiny, raz na vyplávajúce z hmly slnko. Keď už slnko celkom vyšlo z hmly
         a oslepujúcim bleskom chŕlilo po poliach a po hmle (akoby len to čakal k počatiu bitky), on
         sňal rukavičku z krásnej bielej ruky, dal ňou znak maršalom a oddal rozkaz počať bitku.
         Maršali so svojimi adjutantmi poskákali na rozličné strany a za niekoľko minút bystro pohli
         sa hlavné sily francúzskej armády k tým pracenským výšinám, ktoré viac a viac uprázdňovali
         ruské vojská, spúšťajúc sa naľavo v húštinu.“
   </p>
   <p>
    Je toto dobrý obrazec Tolstého skvelých opisov, jednoduchosti jeho vyslovenia, plastiky
         a gracióznosti. No i do duše Napoleonovej nazrel, on vidí to, čo dávno udalo sa, v
         historickej a poetickej vernosti, on na kostru historických faktov navešia mäso živé a
         muskulózne a dá mu živý tuhý inkarnat, naleje krvi do suchých žíl. Historický román je
         vlastne faloš sám sebou. My i dnešný život ťažko vieme opísať, ťažko vieme vykerovať sa
         falše, keď píšeme o tom, čo vidíme denne, čo sami sme precítili. Spisovateľ historického
         románu je ďaleko v ťažkom položení — alebo vlastne v ľahšom, — lebo čo nám nalže, musíme
         uveriť. Ale v tých lžiach je málo pravej poézie. Ešte smiešnejšie sú romány z vekov
         pradávnych v tomto punkte. Ony nemajú viac ceny než verneovské fantázie o ceste do stredu
         zeme.
   </p>
   <p>
    No Tolstoj vykeroval všetky slabosti historického románu, asnáď preto, že píše o ľuďoch
         predsa len blízkych i vekom, dľa ústneho podania i ohromného štúdia, ale hlavne preto, že
         to vlastne
    <span class="emphasis">
     <em>
      nie je ani historický román
     </em>
    </span>
    . Je to v epos premenená
         história, lebo na úzadí dobre pochopenej histórie, odohráva sa dráma ľudí blízkych,
         súkromných, pri nichž nemôže byť lživého pochopovania. Napoleona a Kutuzova napr. Tolstoj
         len natoľko berie do románu, nakoľko ho musí a môže poznať — on nerobí z neho privátnu
         osobu, nevťahuje ho do románovej čiastky svojho diela. I z horeuvedenej prekrásnej scény
         pred bitkou u Slavkova vidíme pravdu našich slov. Tak i historici opisujú Napoleona, taký
         stojí pred nami i z diel Thiersa — no, že Tolstoj dal mu život a barvu, že predviedol nám
         ho ako dýcha, hľadí a bielou od rukavičky oslobodenou rukou rozhoduje osudy státisícich —
         zato je Tolstoj umelec; nikdy nikto tak nespáril históriu s poéziou, pravdu reálnu s
         pravdou estetickou. Jestli menujú historika prorokom, čo nazad hľadí, teda to stojí
         trojnásobne o Tolstom. K obnoveniu a oživeniu starých, pre nás mŕtvych čias treba viac než
         veda historická, treba intuície, treba génia, ktorý vycíti akýmsi šiestym, nám smrteľníkom
         obyčajným nepochopiteľným zmyslom také veci, o ktorých mlčia dokumenty a všetky archívy.
         Nasleduje strašná bitka. Kutuzova raní do tváre, ruská armáda ustupuje sčiastky v
         neporiadku. Kňaz Andrej Bolkonskij, vidiac pred tvárou Kutuzova v neporiadku retirovať
         ruské kolóny Apšeronského pluku, vidiac Kutuzova v strašnom bôli pre taký obrat — naraz
         podumal, že teraz prišla preňho tá osudná chvíľa, ktorá len raz v živote blysne, chvíľa,
         kde sa preslávi a vynikne, ako Napoleon na moste u Arkoly. I vzal zástavu, ktorej nosiča
         zabila francúzska guľa a skríkol detsky, prenikavo: „Rebiata, vperiod!“ („Deti napred!“) A
         skutočne on celý batalión zastavil a obrátil tvárou k vrahom. „Kňaz Andrej s bataliónom už
         bol dvadsať krokov od dela. On počul nad sebou neprestajný piskot gúľ a neustajne sprava i
         zľava ochkali a padali vojaci… Kňaz videl zápas dvoch artileristov a bol zvedavý, ako sa to
         skončí. Ale on už nevidel. Akoby ho bol niekto silnou palicou uderil po hlave, jeden z
         blízkych vojakov, tak sa zdalo. Bolelo to trochu, a hlavne bolo to nepríjemné preto, že
         táto bolesť odťahovala jeho pozornosť od toho, čo chcel vidieť. ,Čo je to? mne sa nohy
         podlamujú,‘ pomyslel a padol na chrbát… Nad ním nebolo ničoho, okrem neba — vysokého neba,
         nejasného, ale predsa nevymerateľne vysokého, po ňomž bežali šedé oblaky. ,Ako ticho,
         spokojne a slávnostne bežia tie oblaky — nie tak, ako ja som bežal… ako som mohol nevidieť
         predtým to vysoké nebo? Áno, všetko je klam, okrem toho vysokého neba. Ničoho, ničoho niet,
         okrem toho neba‘…“
   </p>
   <p>
    Kňaz Andrej ležal ranený na slavkovskom poli a upadol do plenu Francúzom, sám Napoleon
         mohol nad raneným previesť svoj komediantsko-veľkodušný čin, že ho dal pod opateru svojho
         telesného lekára Larreya.
   </p>
   <p>
    Tým končí sa prvé dejstvo Tolstého gigantickej tetralógie. Takého človeka niet pod
         slnkom, ktorý by, prečítajúc s umom a vniknutím do veci, prvé dejstvo toto, zdržal by sa od
         ďalšieho čítania. Človek je celkom pod čarovným vplyvom básnika a musí tak cítiť a tak
         myslieť, ako on velí.
   </p>
   <p>
    Všetko je pripravené v tomto prvom zväzku, korene všetkého, čo potom vyrastie, sú už tu;
         tu sú všetky klíčky, ktoré vyrazia neskôr čo rastliny. My, ktorí pokulhávame v podobnom
         tvorení, žasneme nad ohromným kapitálom duchovnej práce, ktorá mohla mať taký rezultát,
         také ovocie ako toto dielo.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e3841" name="ftn.d56e3841">
        318
       </a>
       ]
      </sup>
      „Národnie noviny“ 1888, č. 63 — 64, č. 66, č. 69, č. 72 — 73, č. 81 — 82.
     </p>
    </div>
    <div class="footnote">
     <p>
      <sup>
       [
       <a class="para" href="#d56e3860" name="ftn.d56e3860">
        319
       </a>
       ]
      </sup>
      <span class="emphasis">
       <em>
        „Anständigkeit“
       </em>
      </span>
      — (nem.) „slušnosť“
     </p>
    </div>
    <div class="footnote">
     <p>
      <sup>
       [
       <a class="para" href="#d56e3869" name="ftn.d56e3869">
        320
       </a>
       ]
      </sup>
      <span class="emphasis">
       <em>
        „Die Wahlverwandschaften“
       </em>
      </span>
      — (nem.) Goetheho román „Výberové
               príbuznosti“ z roku 1807
     </p>
    </div>
    <div class="footnote">
     <p>
      <sup>
       [
       <a class="para" href="#d56e3877" name="ftn.d56e3877">
        321
       </a>
       ]
      </sup>
      <span class="emphasis">
       <em>
        „Unser Held“
       </em>
      </span>
      — (nem.) „Náš hrdina“
     </p>
    </div>
    <div class="footnote">
     <p>
      <sup>
       [
       <a class="para" href="#d56e3883" name="ftn.d56e3883">
        322
       </a>
       ]
      </sup>
      <span class="emphasis">
       <em>
        chria
       </em>
      </span>
      — (gr.) príslovie
     </p>
    </div>
    <div class="footnote">
     <p>
      <sup>
       [
       <a class="para" href="#d56e3894" name="ftn.d56e3894">
        323
       </a>
       ]
      </sup>
      <span class="emphasis">
       <em>
        Dostojevského „Prestuplenije i nakazanije“
       </em>
      </span>
      — (rus.) „Zločin a
               trest“ z roku 1866
     </p>
    </div>
    <div class="footnote">
     <p>
      <sup>
       [
       <a class="para" href="#d56e3911" name="ftn.d56e3911">
        324
       </a>
       ]
      </sup>
      <span class="emphasis">
       <em>
        „Vojna i mir“
       </em>
      </span>
      — (rus.) „Vojna a mier“ z rokov 1863 —
               1869
     </p>
    </div>
    <div class="footnote">
     <p>
      <sup>
       [
       <a class="para" href="#d56e3919" name="ftn.d56e3919">
        325
       </a>
       ]
      </sup>
      <span class="emphasis">
       <em>
        „Anna Karenina“
       </em>
      </span>
      — (rus.) „Anna Kareninová“ z rokov 1873 —
               1877
     </p>
    </div>
    <div class="footnote">
     <p>
      <sup>
       [
       <a class="para" href="#d56e3925" name="ftn.d56e3925">
        326
       </a>
       ]
      </sup>
      <span class="emphasis">
       <em>
        potriasajúci
       </em>
      </span>
      — ohromujúci, úžasný, otriasajúci
     </p>
    </div>
    <div class="footnote">
     <p>
      <sup>
       [
       <a class="para" href="#d56e3949" name="ftn.d56e3949">
        327
       </a>
       ]
      </sup>
      <span class="emphasis">
       <em>
        „Smerť Ivana Iľjiča“
       </em>
      </span>
      — (rus.) „Smrť Ivana Iľjiča“ z roku
               1886
     </p>
    </div>
    <div class="footnote">
     <p>
      <sup>
       [
       <a class="para" href="#d56e4017" name="ftn.d56e4017">
        328
       </a>
       ]
      </sup>
      <span class="emphasis">
       <em>
        Meissonier
       </em>
      </span>
      — Meissonier, J. L. E. (1815 — 1891), francúzsky
               maliar, známy ilustrátor kníh. Pestoval žáner dejepisný a kostýmový na malých
               obrázkoch, ktoré pripomínajú holandských drobnomaliarov.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4025" name="ftn.d56e4025">
        329
       </a>
       ]
      </sup>
      <span class="emphasis">
       <em>
        podejstvovať
       </em>
      </span>
      — pôsobiť
     </p>
    </div>
    <div class="footnote">
     <p>
      <sup>
       [
       <a class="para" href="#d56e4046" name="ftn.d56e4046">
        330
       </a>
       ]
      </sup>
      <span class="emphasis">
       <em>
        byt
       </em>
      </span>
      — spôsob života, životné podmienky
     </p>
    </div>
    <div class="footnote">
     <p>
      <sup>
       [
       <a class="para" href="#d56e4059" name="ftn.d56e4059">
        331
       </a>
       ]
      </sup>
      <span class="emphasis">
       <em>
        cum sua causa
       </em>
      </span>
      — (lat.) s príslušenstvom
     </p>
    </div>
    <div class="footnote">
     <p>
      <sup>
       [
       <a class="para" href="#d56e4069" name="ftn.d56e4069">
        332
       </a>
       ]
      </sup>
      <span class="emphasis">
       <em>
        „Vešnije vody“
       </em>
      </span>
      — (rus.) „Jarné vody“, publikované vo
               „Vestníku Jevropy“ roku 1871
     </p>
    </div>
    <div class="footnote">
     <p>
      <sup>
       [
       <a class="para" href="#d56e4075" name="ftn.d56e4075">
        333
       </a>
       ]
      </sup>
      <span class="emphasis">
       <em>
        „Dym“
       </em>
      </span>
      — z rokov 1866 — 1867. Ostrie románu bolo namierené aj
               proti reakcii, aj proti revolučnej demokracii, proti Gercenovi a Ogariovovi.
               Turgenevove útoky na slavianofilstvo sa zrejme dotkli ideových pozícií
               Vajanského.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4081" name="ftn.d56e4081">
        334
       </a>
       ]
      </sup>
      <span class="emphasis">
       <em>
        „Nov“
       </em>
      </span>
      — (rus.) „Novina“ z roku 1876. I tento román, ako aj
               „Dym“, Vajanský zo svojich konzervatívnych pozícií odsúdil.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4101" name="ftn.d56e4101">
        335
       </a>
       ]
      </sup>
      „Geschichte der russischen Litteratur von ihren Anfängen bis auf die neuste Zeit“
               von Alexander von Reinholdt. Leipzig. Verlag von Wilhelm Friedrich, k. k.
               Hofbuchhändler. Str. 848.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4124" name="ftn.d56e4124">
        336
       </a>
       ]
      </sup>
      <span class="emphasis">
       <em>
        marmany
       </em>
      </span>
      — ide pravdepodobne o marony — gaštany
     </p>
    </div>
    <div class="footnote">
     <p>
      <sup>
       [
       <a class="para" href="#d56e4130" name="ftn.d56e4130">
        337
       </a>
       ]
      </sup>
      <span class="emphasis">
       <em>
        obajanie
       </em>
      </span>
      — osobné kúzlo, pôvab
     </p>
    </div>
    <div class="footnote">
     <p>
      <sup>
       [
       <a class="para" href="#d56e4147" name="ftn.d56e4147">
        338
       </a>
       ]
      </sup>
      <span class="emphasis">
       <em>
        izvoščík
       </em>
      </span>
      — drožkár, kočiš, vozataj
     </p>
    </div>
    <div class="footnote">
     <p>
      <sup>
       [
       <a class="para" href="#d56e4184" name="ftn.d56e4184">
        339
       </a>
       ]
      </sup>
      <span class="emphasis">
       <em>
        „Merzavci,… podleci, gubiť armiju, gubiť ľudej! Za čto? Sraženije, v
                  kotorom poveli ubivať russkich lučšich ľudej i russkuju slavu.“
       </em>
      </span>
      —
               (rus.) Doslovný preklad: „Darebáci,“… „podliaci, ničiť armádu, ničiť ľudí! Za čo?
               Bitka, v ktorej sa dali zabíjať najlepších ruských ľudí a ruskú slávu.“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4190" name="ftn.d56e4190">
        340
       </a>
       ]
      </sup>
      <span class="emphasis">
       <em>
        „dispozíciami“
       </em>
      </span>
      — (lat.) nariadeniami, rozkazmi
     </p>
    </div>
    <div class="footnote">
     <p>
      <sup>
       [
       <a class="para" href="#d56e4196" name="ftn.d56e4196">
        341
       </a>
       ]
      </sup>
      <span class="emphasis">
       <em>
        „hofkriegsratu“
       </em>
      </span>
      — (nem.) doslovný preklad: dvorná vojenská
               rada
     </p>
    </div>
    <div class="footnote">
     <p>
      <sup>
       [
       <a class="para" href="#d56e4202" name="ftn.d56e4202">
        342
       </a>
       ]
      </sup>
      <span class="emphasis">
       <em>
        „hofs-kriegs-wursts-šnaps-ratom“
       </em>
      </span>
      — (nem.) doslovný preklad:
               der Hof — dvor, der Krieg — vojna, der Rat — rada, die Wurst — údenina, saláma, der
               Schnaps — pálenka. V prenesenom význame: dvorná vojenská rada, ktorú Bolkonskij
               nazval „hofs-kriegs-wursts-šnaps-ratom“, t. j., ktorá si rada dobre zajedla a sa
               napila.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4218" name="ftn.d56e4218">
        343
       </a>
       ]
      </sup>
      <span class="emphasis">
       <em>
        rozstrojivší
       </em>
      </span>
      — do neporiadku uvedený, dezorganizovaný,
               rozladený
     </p>
    </div>
    <div class="footnote">
     <p>
      <sup>
       [
       <a class="para" href="#d56e4226" name="ftn.d56e4226">
        344
       </a>
       ]
      </sup>
      <span class="emphasis">
       <em>
        nestrojný
       </em>
      </span>
      — rozladený, neusporiadaný, neharmonický
     </p>
    </div>
    <div class="footnote">
     <p>
      <sup>
       [
       <a class="para" href="#d56e4254" name="ftn.d56e4254">
        345
       </a>
       ]
      </sup>
      <span class="emphasis">
       <em>
        antichambre-genove
       </em>
      </span>
      — (z franc.) vo význame: človek, ktorý
               ustavične dobiedza a otravuje
     </p>
    </div>
    <div class="footnote">
     <p>
      <sup>
       [
       <a class="para" href="#d56e4264" name="ftn.d56e4264">
        346
       </a>
       ]
      </sup>
      <span class="emphasis">
       <em>
        jechať
       </em>
      </span>
      — ísť
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e4286">
       </a>
       Turgenev a Flaubert
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e4293" name="d56e4293">
      347
     </a>
     ]
    </sup>
   </p>
   <p>
   </p>
   <p>
    Gustav Flaubert, spisovateľ známych vo svete francúzskych románov „Madame Bovary“ a
         „Salammbô“, bol veľkým ctiteľom Turgeneva.
   </p>
   <p>
    Osobne Flaubert prvý raz poznal Turgeneva na jednom literárnom obede v Paríži, kde
         dostalo sa im spolu sedieť. Od tej chvíle stal sa jeho obdivovateľom. O päť rokov Flaubert
         potom písal George Sandovej: „Okrem Vás a Turgeneva ja neznám smrteľníka, s ktorým bolo by
         možno hovoriť o predmetoch blízkych môjmu srdcu.“
   </p>
   <p>
    U Flauberta schádzavala sa spoločnosť v týždni, v nedeľu večer; Turgenev, keď žil v
         Paríži, býval tam riadne. Flaubert radieval sa ruského spisovateľa o svojich prácach.
         „Prečítal som mu,“ písal roku 1872, „včera 115 strán zo ,Svätého Antona‘. Aký poslucháč a
         aký kritik!… Dal mi dve a či tri znamenité rady o podrobnostiach.“ Keď u Flauberta prítomní
         sú i Zola, Daudet, Goncourtovci, Flaubert a Turgenev nehovorievali o svojich veciach.
         Hovorievalo sa o neprítomných spisovateľoch, o inostranných literatúrach. Turgenev bol
         tlmačom: prekladal z Goetheho, Swinburna,
    <sup>
     [
     <a class="footnote" href="#ftn.d56e4305" name="d56e4305">
      348
     </a>
     ]
    </sup>
    Puškina, a niekdy, ak dal sa nahovoriť, i zo svojich diel.
   </p>
   <p>
    Turgenev bol s Flaubertom i v Nohante, u George Sandovej. „Veľký Rus,“ písala Sandová,
         „prišiel k nám… Aký milý a dôstojný človek! A aký skromný talent. Tu ho zbožňujú, a ja
         dávam v tom príklad.“
   </p>
   <p>
    Goncourtovci a Daudet nemohli pochopiť, ako vzniklo intímne priateľstvo medzi Turgenevom
         a Flaubertom. Mali totiž nie celkom rovnaké literárne vkusy. Okrem toho nakoľko Turgenev
         bol jemný, delikátny, temer ženský, natoľko Flaubert bol hrubý, aspoň v rečiach.
         Maupassant, prenikavejší než Goncourtovci a Daudet, povedal, že Turgenev a Flaubert majú
         rovnaké ideály, preto vidiac jeden druhého, oni cítili ešte viac srdečnú radosť než
         rozumové uspokojenie. Turgenev narodil sa roku 1818, Flaubert 1821, prináležali teda k
         jednému pokoleniu, ktoré, hoci ukázalo sa realistickým, bolo vychované na romantizme. Mali
         oni, jeden s formami jemnejšími, druhý s hrubšími, jednaký kult poézie, jednakú nelásku k
         filistrom. Oba „žili zo dňa na deň, nemysliac o budúcnosti, majúc len jeden cieľ —
         literatúru“.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e4293" name="ftn.d56e4293">
        347
       </a>
       ]
      </sup>
      „Národnie noviny“ 1908, č. 107.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4305" name="ftn.d56e4305">
        348
       </a>
       ]
      </sup>
      <span class="emphasis">
       <em>
        Swinburne
       </em>
      </span>
      — Swinburne, A. Ch. (1837 — 1909) známy anglický
               básnik. Písal aj prózu a veľa prekladal z francúzštiny, hlavne Villona.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e4317">
       </a>
       Apollon Nikolajevič Majkov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e4324" name="d56e4324">
      349
     </a>
     ]
    </sup>
   </p>
   <p>
   </p>
   <p>
    Minulú sobotu slávili v Petrohrade jubileum päťdesiatročnej literárnej činnosti básnika Majkova.
    <sup>
     [
     <a class="footnote" href="#ftn.d56e4332" name="d56e4332">
      350
     </a>
     ]
    </sup>
    Narodil sa v Moskve, meste ruských talentov, r. 1821 dňa 23. mája; otec jeho
         Nikolaj Apollonovič, bol známym maliarom a mal pod Moskvou majetok. Mladý Apollon odbavil
         gymnázium v Petrohrade a prešiel tamže na juridickú fakultu. Slávny ruský romansier Gončarov
    <sup>
     [
     <a class="footnote" href="#ftn.d56e4338" name="d56e4338">
      351
     </a>
     ]
    </sup>
    (autor „Oblomova“, „Obryvu“ a „Obyknovennej istorie“) primäl Majkova k
         literárnej činnosti, Belinskij posmelil ho svojou pochvalnou kritikou. V Rusku v tie časy
         autor pochválený Belinským mohol byť istý úspechu. Básniť počal roku 1840; roku 1842
         cestoval do Itálie a pobudol tam celý rok, vrátil sa s korisťou dojmov a básnických
         naladení.
   </p>
   <p>
    Hlavný jeho význam leží v lyrike, ačkoľvek písal i drámy. „On je najnadanejším zástupcom
         čistého umeleckého ideálu,“ píše o ňom Alexander Reinholdt vo svojej veľkej histórii ruskej
         literatúry, a bezsporne jeden z najväčších žijúcich básnikov ruských. On sa vhĺbi do
         filozofických pohľadov na antickú formu a sám vynikne virtuóznosťou formy, pravda, bez
         dosiahnutia tichej veľkosti a vnútornej harmónie antického ducha. Majkov blíži sa čiastočne
         Goetheho panteizmu (čitateľ, nezabudni, že to píše Nemec, ktorý nezdrží sa od porovnania s
         nejakým Nemcom, V.); pohľad na umenie a prírodu nebudí v ňom lyrické oduševnenie, ale tichú
         reflexiu. Ovocím jeho italskej cesty sú „Očerki Rima“,
    <sup>
     [
     <a class="footnote" href="#ftn.d56e4346" name="d56e4346">
      352
     </a>
     ]
    </sup>
    antologické básne a dve temer lyrické drámy „Tri smerti“
    <sup>
     [
     <a class="footnote" href="#ftn.d56e4352" name="d56e4352">
      353
     </a>
     ]
    </sup>
    a „Dva mira“.
    <sup>
     [
     <a class="footnote" href="#ftn.d56e4358" name="d56e4358">
      354
     </a>
     ]
    </sup>
    V týchto dvoch dramatizovaných básňach, prácou to temer jeho života, menovite v
         druhej, predstavuje boj grécko-rímskeho sveta s kresťanským a víťazstvo posledného. Hrá sa
         v epoche Neróna; traja predstavitelia hynúceho sveta: básnik Lucan, filozof Seneca a
         epikuerejec Lucius nesú dej. Ich odsúdil Nero na smrť preto, že sa zúčastnili na sprisahaní
         Pisona proti tyranskému cézarovi a vrahovi vlastnej matky. Ešte krajšia a formálne
         dokonalejšia je druhá báseň, ktorej hrdina patrícius Decius otrávi sa v tú minútu, keď v
         dome jeho orgia dosahuje vrcholu. Tam je predstavený i Juvenal, esteticky vonná Lida —
         stelesnená to kresťanská láska k ľuďom. Vo virtuozite formy je tu Majkov neprevýšený.
   </p>
   <p>
    Majkov vyznamenal sa i v epických básňach „Savanarola“,
    <sup>
     [
     <a class="footnote" href="#ftn.d56e4366" name="d56e4366">
      355
     </a>
     ]
    </sup>
    „Ispoveď korolevy“,
    <sup>
     [
     <a class="footnote" href="#ftn.d56e4372" name="d56e4372">
      356
     </a>
     ]
    </sup>
    „Kňagiňa“,
    <sup>
     [
     <a class="footnote" href="#ftn.d56e4378" name="d56e4378">
      357
     </a>
     ]
    </sup>
    ako virtuóz formy — ale ona na nás veje chladom. V päťdesiatich rokoch venoval
         sa štúdiu histórie a Slavianstva, dopisoval si s Hankom.
    <sup>
     [
     <a class="footnote" href="#ftn.d56e4384" name="d56e4384">
      358
     </a>
     ]
    </sup>
    Krymská vojna zobudila v ňom vysoký patriotizmus v zmysle všeslavianskom. Mnoho
         prekladal: Mickiewicza a iných slavianskych poetov. V básni „Duročka Duňa“
    <sup>
     [
     <a class="footnote" href="#ftn.d56e4390" name="d56e4390">
      359
     </a>
     ]
    </sup>
    prekvapuje nás hlbokým citom.
   </p>
   <p>
    Teraz žije Majkov v Petrohrade čo cenzor zahraničných diel, povýšený je na štátneho sovietnika.
    <sup>
     [
     <a class="footnote" href="#ftn.d56e4401" name="d56e4401">
      360
     </a>
     ]
    </sup>
    Jubileum našlo ho v plnom zdraví a tichom šťastí. On je z tých málo poetov,
         ktorým neprichodí platiť draho svoje básne. Harmonicky rozvitý muž môže spokojne hľadieť na
         to, čo vykonal a tešiť sa s tešiacimi. O priebehu krásneho jubilea nezabudneme priniesť
         podrobnú zprávu.
   </p>
   <p>
    „Varšavskij dnevnik“ píše k tejto príležitosti: „Moskva dala Rusku hlavných
         predstaviteľov literatúry: Puškina, Lermontova, Krylova, Gribojedova, Ostrovského,
         Dostojevského, Tolstého, Aksakova, Katkova a mnoho iných, dnes svätíme jubileum tiež
         jedného Moskviča, A. Majkova.“ Vypíšuc jeho život, pokračuje: „Najjasnejšími črtami poézie
         Majkova javí sa hlboké ponímanie všetkého, čo príroda dáva krásneho; ale jeho opisy prírody
         majú voždy jedno centrum, a to je človek. Preto sú obrazy poetove tak živé a dojemné pre
         tohože človeka. V básni ,Niva‘ spieva:
    <sup>
     [
     <a class="footnote" href="#ftn.d56e4409" name="d56e4409">
      361
     </a>
     ]
    </sup>
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       O Bože, ty daješ dľa rodiny
       <sup>
        [
        <a class="footnote" href="#ftn.d56e4421" name="d56e4421">
         362
        </a>
        ]
       </sup>
       mojej
Teplo i urožaj, dary sviatyje neba, —
No chlebom zoloťa prostor jeja polej
Jej takže, Gospodi, duchovnogo daj chleba!
      </span>
     </p>
    </div>
    <sup>
     [
     <a class="footnote" href="#ftn.d56e4426" name="d56e4426">
      363
     </a>
     ]
    </sup>
   </p>
   <p>
   </p>
   <p>
    Zvláštne šťastný bol po vyrazení odtiahnutých pochopov (Razdumič, Pustinnik).“
   </p>
   <p>
    „Graždania“ píše: „Svätíme jubileum opravdivého umelca, opravdivého poetu. Majkov je
         silný svojím talentom, prácou, silný svojou skromnosťou, a sláva Bohu, dožil sa jubilea
         zdravý a bodrý, jubilea, ktorým oslávené bude nielen jeho meno, ale i čisté umenie a
         opravdivá poézia.“
   </p>
   <p>
    „Novoje vremia“ pojednáva o jeho zásluhách, ktoré si vydobyl i mimo literárnej činnosti,
         za ktoré bol odmenený radom sv. Stanislava prvého stupňa. Pri korunácii ako člen korunného
         výboru, vyznamenaný bol samým cárom, ktorý mu daroval prsteň s briliantom. Ako bibliotekár
         Rumiancevovho múzea
    <sup>
     [
     <a class="footnote" href="#ftn.d56e4448" name="d56e4448">
      364
     </a>
     ]
    </sup>
    rozvil veľkú a plodnú činnosť. Nebohý cár Alexander II. veľmi naklonený bol
         Majkovovi — on umožnil mu veľkú cestu do Itálie a Archipelagu, ktorá zostala tak významnou
         vzhľadom na jeho básnické tvorenie. Netreba poznamenať, že Majkov miluje Slavianstvo — to
         je vlastnosťou každého talentovaného Rusa. On ospieval príchod západných Slavianov roku
         1867, a ako pravý Slavian sympatizuje s každým pohybom naším. V albume, ktoré oddajú
         jubilantovi menom Slavianov západojužných, i Slováci budú zastúpení skromným veršom
         podpísaného.
   </p>
   <p>
    Vajanský
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e4324" name="ftn.d56e4324">
        349
       </a>
       ]
      </sup>
      „Národnie noviny“ 1888, č. 57.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4332" name="ftn.d56e4332">
        350
       </a>
       ]
      </sup>
      <span class="emphasis">
       <em>
        Minulú sobotu slávili v Petrohrade jubileum päťdesiatročnej literárnej
                  činnosti… Majkova
       </em>
      </span>
      — roku 1888 sa oslávilo päťdesiate jubileum jeho
               literárnej činnosti. Prvé básne napísal v rokoch 1836 — 1839.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4338" name="ftn.d56e4338">
        351
       </a>
       ]
      </sup>
      <span class="emphasis">
       <em>
        Gončarov
       </em>
      </span>
      — Gončarov, I. A. (1812 — 1891) dával bratom
               Valeriánovi a Apollonovi Majkovcom súkromné hodiny z literatúry. Patril k najbližším
               priateľom Majkovových. Roku 1840 v „Odeskom almanachu“ boli prvý raz uverejnené
               Majkovove verše „Son“ („Sen“) a „Kartina večera“ („Obraz večera“), podpísaná
               iniciálkou M. Belinskij v drobnej poznámke o „Odeskom almanachu“ pretlačil báseň
               „Son“ a pochvalne sa vyjadril o jej kvalitách a o nadaní neznámeho autora. Odvtedy sa
               Majkovove verše začínajú objavovať na stránkach „Otečestvennych zapiskov“
               („Vlastenecké zápisky“) a „Biblioteki dľa čtenija“ („Bibliotéka čítania“).
     </p>
    </div>
    <div class="footnote">
     <p>
      <sup>
       [
       <a class="para" href="#d56e4346" name="ftn.d56e4346">
        352
       </a>
       ]
      </sup>
      <span class="emphasis">
       <em>
        „Očerki Rima“
       </em>
      </span>
      — (rus.) „Črty z Ríma“. Koncom roku 1842 Majkov
               odcestoval do Talianska. Táto krajina ho vábila i ako básnika, ktorý si obľúbil
               antiku, i ako výtvarníka-maliara, ktorý rojčil o talianskej prírode. V „Očerkoch
               Rima“ podal svoje dojmy z tejto cesty. Vyšli roku 1847.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4352" name="ftn.d56e4352">
        353
       </a>
       ]
      </sup>
      <span class="emphasis">
       <em>
        „Tri smerti“
       </em>
      </span>
      — (rus.) „Tri smrti“. Dramatizovaná poéma,
               napísaná v rokoch 1851 — 1852. Majkov ju nazýval lyrickou drámou. Cenzúra ju do tlače
               nepripustila a mohla byť uverejnená iba roku 1857. Druhú časť — „Luciova smrť“ —
               napísal roku 1863.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4358" name="ftn.d56e4358">
        354
       </a>
       ]
      </sup>
      <span class="emphasis">
       <em>
        „Dva mira“
       </em>
      </span>
      — (rus.) „Dva svety“. Roku 1872 Majkov sa vrátil k
               téme svojich lyrických drám a na ich podklade napísal tragédiu „Dva svety“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4366" name="ftn.d56e4366">
        355
       </a>
       ]
      </sup>
      <span class="emphasis">
       <em>
        „Savonarola“
       </em>
      </span>
      — lyrická poéma napísaná roku 1851. Cenzúrou
               neprešla a mohla byť uverejnená až roku 1857.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4372" name="ftn.d56e4372">
        356
       </a>
       ]
      </sup>
      <span class="emphasis">
       <em>
        „Ispoveď korolevy“
       </em>
      </span>
      — (rus.) „Spoveď kráľovnej“, neveľká
               lyrická poéma
     </p>
    </div>
    <div class="footnote">
     <p>
      <sup>
       [
       <a class="para" href="#d56e4378" name="ftn.d56e4378">
        357
       </a>
       ]
      </sup>
      <span class="emphasis">
       <em>
        „Kňagiňa“
       </em>
      </span>
      — (rus.) správne „Kňažna“, „Kňažná“ z roku 1877. V
               nej Majkov vystúpil s obhajobou šľachtického patriarchálneho systému, odsúdil rozklad
               aristokracie, ktorý videl v jej zrieknutí sa národných tradícií.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4384" name="ftn.d56e4384">
        358
       </a>
       ]
      </sup>
      <span class="emphasis">
       <em>
        dopisoval si s Hankom
       </em>
      </span>
      — na spiatočnej ceste z prvej návštevy
               v Taliansku Majkov sa zastavil v Prahe, kde sa zoznámil s Václavom Hankom a Pavlom
               Jozefom Šafárikom, s ktorým aj neskôr udržiaval priateľské styky.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4390" name="ftn.d56e4390">
        359
       </a>
       ]
      </sup>
      <span class="emphasis">
       <em>
        „Duročka Duňa“
       </em>
      </span>
      — (rus.) „Hlupučká Duňa“, pseudoľudová idyla z
               roku 1851. Hovorí sa v nej, že mravná krása človeka tkvie v
                  pokore.
      <span class="emphasis">
       <em>
        sovietnik
       </em>
      </span>
      — (z rus.) radca
     </p>
    </div>
    <div class="footnote">
     <p>
      <sup>
       [
       <a class="para" href="#d56e4401" name="ftn.d56e4401">
        360
       </a>
       ]
      </sup>
      <span class="emphasis">
       <em>
        sovietnik
       </em>
      </span>
      — (z rus.) radca
     </p>
    </div>
    <div class="footnote">
     <p>
      <sup>
       [
       <a class="para" href="#d56e4409" name="ftn.d56e4409">
        361
       </a>
       ]
      </sup>
      <span class="emphasis">
       <em>
        V básni ,Niva‘ spieva
       </em>
      </span>
      — Dobroľubov o tejto básni napísal: „Či
               nie je škodlivé pre rozvoj estetického vkusu čítanie zle prevedenej didaktickej básne
               Majkova ,Niva‘? Pohľad na prácu dedinčanov na poli vzbudzuje v autorovi myšlienku,
               aby u nás dozrela žatva vzdelanosti… A to je — poézia!“ Alegorický didaktizmus
               Majkova parodoval Dobroľubov v básni „Leto“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4421" name="ftn.d56e4421">
        362
       </a>
       ]
      </sup>
      rodina — vlasť
     </p>
    </div>
    <div class="footnote">
     <p>
      <sup>
       [
       <a class="para" href="#d56e4426" name="ftn.d56e4426">
        363
       </a>
       ]
      </sup>
      <span class="emphasis">
       <em>
        O Bože, ty daješ dľa rodiny mojej…
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Ó Bože, ty dávaš mojej vlasti
teplo i úrodu, dary neba sväté, —
no obilím zlatým priestor jej zalej,
jej taktiež, Pane, duchovného daj chleba.
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e4448" name="ftn.d56e4448">
        364
       </a>
       ]
      </sup>
      <span class="emphasis">
       <em>
        bibliotekár Rumiancevovho múzea
       </em>
      </span>
      — po návrate z Talianska roku
               1844 Majkov sa stal pomocníkom hlavného knihovníka pri Rumiancevovom múzeu, ktoré v
               tom čase bolo v Petrohrade
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e4458">
       </a>
       Nikolaj Alexejevič Nekrasov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e4465" name="d56e4465">
      365
     </a>
     ]
    </sup>
   </p>
   <p>
   </p>
   <p>
    Nikolaj Alexejevič Nekrasov pochádzal zo zemianskeho rodu Jaroslavskej gubernie, niekdy
         veľmi bohatého, no neskôr schudobnelého. Otec poetu, Alexej Sergejevič, slúžil v armáde.
         Temer po celý čas bol adjutantom a preto musel často sťahovať sa. Vo Varšave oboznámil sa s
         dcérou bohatého magnáta Andreja Zakrevského, Alexandrou Andrejevnou, ktorú si i vzal za
         manželku. Po dlhej službe usadil sa v svojom rodnom hniezde, v dedine Grešneve.
   </p>
   <p>
    Nikolaj narodil sa ešte počas sťahovania otcovho dňa 10. decembra roku 1821,
    <sup>
     [
     <a class="footnote" href="#ftn.d56e4477" name="d56e4477">
      366
     </a>
     ]
    </sup>
    v Podolskej gubernii, vo Vinickom újezde.
   </p>
   <p>
    Detinstvo jeho nebolo šťastné. Stopy toho badať v jeho básni „Rodina“, a ešte jasnejšie
         v poézii „Nešťastní“. Jeho veľmi stiesňali. Spod takej tiesne dostal sa do jaroslavského
         gymnázia, jedenásťročný šuhaj razom prešiel v bezhraničnú slobodu, do života temer celkom
         samostatného.
   </p>
   <p>
    Učenie išlo zle. Staré jazyky mu ťažko išli, no behom šiestich rokov predsa dotiahol do
         piatej triedy. On by bol prešiel celé gymnázium, ale razom prišiel do potyku s
         predstavenstvom. Múza nedala mu pokoja a on napísal niekoľko tvrdých satír na spolužiakov i
         na gymnaziálne predstavenstvo. Satiry čítali s oduševnením, ale mladý Nikolaj bol nemožným
         na gymnáziu.
   </p>
   <p>
    Otec poslal ho do Petrohradu k dvorianskemu pluku, aby tam doplnil svoju prípravu k
         vojenskému stavu, lebo jeho želaním bolo, aby syn šiel po steske otcovej.
   </p>
   <p>
    Tak pätnásťročný šuhaj, sám, opustený, s málo rubľami vo vačku, vrhol sa do veľkého
         mesta.
   </p>
   <p>
    Prv než by bol prijatý k regimentu, stretol sa so študentom Andrejom Glušickým, s tohože
         priateľmi Ilenkovom a Kossovom (neskôr učenými profesormi technologickými) a tí ho počali
         odhovárať od vojenčiny a živo mu kreslili prednosti univerzitného vzdelania, a tak ho
         oduševnili, že Nekrasov odhodlal sa za každú cenu postúpiť do univerzity. No musel sa
         najprv pripraviť ku skúške prijímacej, pričom mu bol nápomocný profesor duchovnej seminárie
         D. J. Uspenskij. Tu oznámil i domov, že chce na univerzitu. Otec sa nahneval a odpísal mu,
         že jestli nepôjde k pluku, aby nečakal od neho ani kopejočky.
   </p>
   <p>
    Takým spôsobom štrnásťročný šuhaj ocitol sa bez všetkých prostriedkov so stopäťdesiatimi
         rubľami vo vačku na životnom mori.
   </p>
   <p>
    Bývali traja na byte na Malej Ochte a musel sa každý uspokojiť s obedom za pätnásť
         kopejok. Nekrasov hovoril neskôr až do svojej smrti, že tento biedny život bol príčinou
         jeho choroby, ktorá ho dlho trápila a konečne hodila do hrobu.
   </p>
   <p>
    Skúška z klasických jazykov vypadla dobre, no z fyziky padol. Nová táto ťažkosť
         neodpudila ho od štúdia a on stal sa mimoriadnym poslucháčom filozofickej fakulty od r.
         1839 — 1841.
   </p>
   <p>
    Hmotné postavenie Nekrasova po celý ten čas bolo veľmi biedne: musel si hľadať výživu
         grošovými hodinami a náhodnými novinárskymi článkami, ktoré neboli voždy pod rukou. „Práve
         tri roky,“ hovoril Nekrasov, „cítil som voždy, každý deň hlad. Prišlo jesť nielen zle, ale
         nie každý deň. Neraz stalo sa, že som šiel do reštaurácie na Morskej, kde dovolili
         študentom čítať noviny, trebárs by si nič nekázali. Vezmeš, stávalo sa, noviny len tak
         zdanlivo a pri tom ješ pomaly chlieb z tanierika.“ Sily ho opúšťali a on konečne ochorel.
         Lekári vyslovili sa, že umrie následkom častého hladovania. No silný organizmus preniesol
         chorobu, avšak nie bez toho, aby nebola zanechala zlé stopy po celý jeho život.
   </p>
   <p>
    Nemocou jeho hmotné položenie zhoršilo sa ešte. Bol odkázaný na milosť kvartírnych
         hospodárov, nejakého poddôstojníka i jeho ženy. „Gazda, ešte nič,“ rozprával Nekrasov, „ale
         gazdiná bola silno znepokojená, že umriem a peniaze budú stratené. Počul som o tom
         rozhovory medzi manželmi. Konečne som im musel upísať moje veci — kufor a knihy. Boli oni
         tiež veľmi chudobní — nedivte sa. Potom mi bolo lepšie; vstal som a šiel na Vyborgskú
         storonu ku známemu. Tam som si posedel do večera. Vrátiac sa domov večerom, silno som
         preziabol, lebo som mal na sebe biedny kepienok a bola už jeseň. Prídem k dverám, zvoním
         raz, dva, nepúšťajú. Hovoria, že v mojej komnatke je už druhý najímateľ, že nie som nič
         dlžen, že spokojní sú s mojimi vecami, ktoré som im upísal. Bolo mi veľmi zle. Sám zostal
         som na ulici bez prístrešia, v biednych šatách — a noc išla, chladná, veterná. Šiel som,
         kam ma oči viedli, prišiel som mechanicky na Nevský prospekt a tam sadol som si na lavičku.
         Ziabol som a cítil úpadok síl. Konečne som zaspal. Zobudil ma starík, žobrák, ktorý idúc
         mimo, zľutoval sa nado mnou a zavolal ma s ním na nocľah. Šiel som. Prišli sme na
         Vasilievský ostrov, pätnástu líniu. Tam na samom konci ulice stál drevený, polorozrumený
         domček, do ktorého sme vošli. Tam bolo mnoho ľudu. Všetko to boli žobráci, ktorí tu
         nocovali. Jednému som napísal prosbu a dostal za to pätnásť kopejok — môj celý zárobok.“
   </p>
   <p>
    Pozoruhodné je, že pri takýchto biednych okolnostiach Nekrasov vídal i obrazy sýtej
         rozkoše, ba časom sám bol účastníkom delikátnych hostín. V ten čas študovalo mnoho bohatých
         synkov na univerzite, ktorí tvorili krúžky, kde nie bohatstvo, ale osobné vlastnosti boli
         cennými. Chudobný mladý človek s rozpočtom niekoľkokopejkovým na deň, ľahko zblížil sa s
         junošmi bohatých rodičov, a nielen zblížil sa, ale vďaka svojim osobným talentom a
         spôsobnostiam mohol byť prvý medzi nimi; na študentských schôdzkach i hostinkách,
         ustrojených dľa vzoru nemeckých kneipov a komersov,
    <sup>
     [
     <a class="footnote" href="#ftn.d56e4506" name="d56e4506">
      367
     </a>
     ]
    </sup>
    nebol prvý ten, kto mal najviac peňazí, ale kto sa lepšie znal biť s rapírom,
         kto bol mužnejší a fyzicky zručnejší. V takýchto veselých, rozpustilých krúžkoch razom
         našiel sa provincionálny junoš vyrastlý v dedine, i oboznámil sa po prvé so životom i
         mravmi drahých spoločenských tried, ktoré by boli mu ostali neznáme. To neostalo bez vplyvu
         na jeho poéziu, tak ako ani jeho dedinský život v prvej mladosti. On poznal slabosti a
         hriechy vyšších tried vlastným bezprostredným náhľadom.
   </p>
   <p>
    Pri takej ťažkej borbe za jestvovanie Nekrasov nemohol pomýšľať na pravidelný vývin
         svojho talentu. On musel pracovať od pätnástich rokov čiernu literárnu robotu
         žurnalistickú, ku ktorej je žiaľ dávať opravdivý talent. Pracoval takým spôsobom v
         časopisoch „Literaturnoje pribavlenije“ (k „Invalidovi“),
    <sup>
     [
     <a class="footnote" href="#ftn.d56e4514" name="d56e4514">
      368
     </a>
     ]
    </sup>
    v „Literaturnej gazete“ A. Krajevského, v „Synovi otečestva“ N. A. Polevého, v
         „Panteone“, v „Otečestvennych zapiskoch“; pritom písal „vaudeville“ pre alexandrovské
         divadlo. Takým spôsobom napísal do 300 tlačených hárkov! Najviac to robota nádennícka,
         ktorú by hockto vedel uhádnuť.
   </p>
   <p>
    Najviac pomáhal mu vyjsť z krajnej biedy Grigorij Francevič Beneckij, profesor pri
         pážeskom pluku. To bol veľmi dobrý človek, Nekrasov spomínal ho voždy s úctou. On mal
         prípravovňu a oddal Nekrasovovi prednášať všetky ruské predmety. To zbavilo mladoňa od
         biednych nocľahov. Nekrasov je mu zaviazaný vydaním svojich prvotín „Mečty i zvuki“.
    <sup>
     [
     <a class="footnote" href="#ftn.d56e4522" name="d56e4522">
      369
     </a>
     ]
    </sup>
    Básnik šiel s rukopisom k Žukovskému. „Mňa prijal,“ hovorí Nekrasov, „šedivý,
         zhrbený starček, vzal rukopis a velel prísť za niekoľko dní. Keď som prišiel, pochválil
         jednu básničku, riekol, že mám talent, ale doložil:
   </p>
   <p>
    ,Vy potom obanujete, keď vydáte túto knižku.‘
   </p>
   <p>
    Ja som vysvetlil starému básnikovi, že už je neskoro, že som už prijal predplatné.
   </p>
   <p>
    ,Tedy aspoň meno ta nedajte!‘ radil Žukovskij.“
   </p>
   <p>
    Nekrasov poslúchol a kniha vyšla s literami N. N.
   </p>
   <p>
    Roky 1841 — 1845 sú najtemnejšie v jeho biografii. Boli to roky jeho vývinu, on stal sa
         tým, čím bol až do konca života. Po ten čas obcoval v rozmanitých krúžkoch veľkosvetských,
         úradníckych, literárnych, divadelných i študentských. Vtedy oboznámil sa i s krúžkom
         Belinského, ktorý bol hlavným dvíhateľom vývinu Nekrasova, a dal mu celý smer. „Počiatkom
         štyridsiatych rokov,“ píše Panajev,
    <sup>
     [
     <a class="footnote" href="#ftn.d56e4539" name="d56e4539">
      370
     </a>
     ]
    </sup>
    „k číslu spolupracovníkov ,Otečestvenných zapiskov‘ pridal sa Nekrasov;
         niektoré jeho posúdenia obrátili naňho pozornosť Belinského, a on sa s ním oboznámil.
         Literárna činnosť Nekrasovova do tých dôb nebola zvláštna. Belinskij myslel, že Nekrasov
         navždy zastane užitočným novinárskym spolupracovníkom, ale keď mu prečítal báseň „V doroge“,
    <sup>
     [
     <a class="footnote" href="#ftn.d56e4545" name="d56e4545">
      371
     </a>
     ]
    </sup>
    Belinského oči zajasali sa, on objal Nekrasova a riekol so slzami v očiach:
   </p>
   <p>
    „A či vy viete, že ste poetom, opravdivým poetom?“
   </p>
   <p>
    Od toho okamženia postúpil Nekrasov v jeho očiach. Báseň „K rodine“
    <sup>
     [
     <a class="footnote" href="#ftn.d56e4555" name="d56e4555">
      372
     </a>
     ]
    </sup>
    oduševnila ho. Naučil sa ju naspamäť a poslal svojim priateľom do Moskvy.
         Belinskij mal epochy, kde dal sa oduševniť niektorým priateľom. Teraz hovoril iba o
         Nekrasovovi — a tak stal sa Nikolaj členom krúžku jeho.
   </p>
   <p>
    Novinársku činnosť Nekrasovovu
    <sup>
     [
     <a class="footnote" href="#ftn.d56e4563" name="d56e4563">
      373
     </a>
     ]
    </sup>
    možno rozdeliť na tri periódy. Prvá perióda od 1847 — 1855, najťažšia;
         Belinskij zomrel roku 1848. Nekrasov padol do nemoci, o ktorej hovorili lekári, že sú to
         suchotiny hrdelné. Nekrasov čujúc smrť, písal smutné piesne. Napr.:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Duša mračná, sny moje unylé,
Budúcnosť maľuje sa temno.
Zvyky, predtým milé, ostydli,
Horký dym cigary! Riešeno!
Nie, ty si horká, milá priateľko,
Nočných trudov a samotných dúm —
Môj osud horký, lačnému neduhu
Neušiel som. Ešte je môj um svetlý,
Ešte v nádeji hlúpej a poslušnej
Nehľadá on malodušnej potechy.
Ja vidím všetko! Skoro smrť ide,
A života mi je ľúto! Ja som mladý,
Teraz mám menej malicherných starostí,
Redšie mi na dvere klope hlad.
Teraz bych mohol niečo stvoriť.
       <span class="emphasis">
        <em>
         atď.
        </em>
       </span>
      </span>
     </p>
    </div>
    <sup>
     [
     <a class="footnote" href="#ftn.d56e4579" name="d56e4579">
      374
     </a>
     ]
    </sup>
   </p>
   <p>
   </p>
   <p>
    No nebolo pozde, bolo ešte skoro, lebo vážna jeho činnosť bola ešte v budúcnosti. On
         počal sa zotavovať a slniečko zasvietilo nad ním. Nemoc nebola tak nebezpečná, ako mysleli
         lekári. Bol i v Ríme liečiť sa, zo suchotín neostalo nič, iba trochu slabý hlas. Krymská
         vojna skončila sa, prišli reformy. „Sovremennik“ ožil, k nemu počali sa tisnúť nové mocné
         literárne sily a predplatitelia rástli každým rokom o tisíce. Tu počína sa druhá perióda
         novinárskej činnosti, od r. 1856 — 1865. To bola perióda najväčšieho vývinu síl Nekrasova.
         On ožil — predtým žaloval sa neurčite na rabstvo, hnet a pošlosť — teraz stal sa pevcom
         národného smútku v širokom i hlbokom, určitom zmysle. Najlepšie jeho veci povstali v túto
         periódu. „Razmyšlenija u paradnogo podjezda“,
    <sup>
     [
     <a class="footnote" href="#ftn.d56e4589" name="d56e4589">
      375
     </a>
     ]
    </sup>
    „Moroz, krasnyj nos“,
    <sup>
     [
     <a class="footnote" href="#ftn.d56e4595" name="d56e4595">
      376
     </a>
     ]
    </sup>
    „Korobejniki“,
    <sup>
     [
     <a class="footnote" href="#ftn.d56e4601" name="d56e4601">
      377
     </a>
     ]
    </sup>
    „Železnaja doroga“,
    <sup>
     [
     <a class="footnote" href="#ftn.d56e4607" name="d56e4607">
      378
     </a>
     ]
    </sup>
    „Kresťjanskije deti“
    <sup>
     [
     <a class="footnote" href="#ftn.d56e4613" name="d56e4613">
      379
     </a>
     ]
    </sup>
    a iné. Pritom staral sa o „Sovremennik“ a pridal mu humoristicko-satirický list „Svistok“,
    <sup>
     [
     <a class="footnote" href="#ftn.d56e4620" name="d56e4620">
      380
     </a>
     ]
    </sup>
    kde prispieval satirickými kupletmi. Hmotné pomery jeho zlepšili sa, najmä
         vydaním básní. „Sovremennik“ zanikol roku 1866, a tým končila sa druhá perióda jeho
         novinárskej činnosti. Dva roky bola pauza — až roku 1868 zjavil sa Nekrasov na čele
         „Otečestvennych zapiskov“. Táto tretia perióda trvala až do jeho smrti.
   </p>
   <p>
    V posledných desať rokoch Nekrasov bol bodrý duchom, talent jeho stál na tej samej
         výške, diela jeho neustupujú v ničom predošlým, ako „Russkije ženščiny“,
    <sup>
     [
     <a class="footnote" href="#ftn.d56e4628" name="d56e4628">
      381
     </a>
     ]
    </sup>
    „Komu na Rusi žiť chorošo“
    <sup>
     [
     <a class="footnote" href="#ftn.d56e4634" name="d56e4634">
      382
     </a>
     ]
    </sup>
    atď. Ale fyzické sily počali ho opúšťať každým rokom, on starel, posledných päť
         rokov často chorel.
   </p>
   <p>
    Život mal dosť jednoduchý: zimy prežil vo svojom mestskom byte na Litejnej v dome
         Krajevského, kde žil dvadsať rokov. V zime písal málo. Letom chodil k bratovi do
         Jaroslavskej gubernie, lebo do Čudova, kde mal poľovnícku daču.
    <sup>
     [
     <a class="footnote" href="#ftn.d56e4642" name="d56e4642">
      383
     </a>
     ]
    </sup>
    Tu obyčajne na dedine zobúdzalo sa v ňom básnické tvorenie a každú jeseň
         priviezol do Pitera
    <sup>
     [
     <a class="footnote" href="#ftn.d56e4648" name="d56e4648">
      384
     </a>
     ]
    </sup>
    niečo nového, čítal priateľom a pripravil do tlače. Jeho poľovnícka pasia
         pomáhala mu v tvorení. On poľoval voždy sám, nabral iba kopu mužíkov, ktorí večer pri vatre
         museli rozprávať, čo sa im ľúbilo. Tak povstali jeho básne v bezprostrednom styku s ľudom,
         pod ruským nebom, vo vzduchu ruskej prírody. Do Španielska nešiel pre témy, ani rabín nebol
         mu ideálom ľudskej múdrosti. Z rozprávok, počutých od báb a mužíkov, zapísal si iba jedno
         slovko — a už nezabudol vec do smrti. Nie div, že Nekrasov stal sa najpopulárnejším poetom
         u ruského ľudu. Jeho básne vedia naspamäť.
   </p>
   <p>
    Prvé príznaky smrteľnej nemoci zjavili sa už roku 1875, ale on na to nedával pozor a žil
         tým istým spôsobom ďalej. Všetko pripisoval hemoroidálnym nápadom. Roku 1876 nemoc počala
         ho seriózne trápiť. Počal sa liečiť v Gatčine, na jeseň šiel na Krym, kde ho liečil
         znamenitý Botkin. Navrátiac sa do Petrohradu, zaľahol a už málo vstával z postele. Nervové
         bolesti rástli a na jar 1877 stali sa hroznými. Dňa 12. apríla 1877 viedenský chirurg
         Billroth operoval ho a predĺžil mu život a obľahčil značné utrpenie. Billrothovi ďakoval za
         osem mesiacov života.
   </p>
   <p>
    Bolo to predĺžené hasnutie. Viedol si denník svojich utrpení, ktorý je strašné čítať.
         Jedinou jeho potechou bola sympatia celého národa. Zo všetkých koncov Ruska, i z tých
         najdiaľnejších, stekali sa k nemu listy, básne, telegramy, vyrážajúce hlboký, iskrenný
         súcit k nemu ako k poetovi národného smútku. On rástol pred samým sebou. Rozčúlený takýmito
         manifestáciami, stal sa zhovorčivým, ochotne rozprával rozličné epizódy zo svojho života,
         pomery k znamenitým ľuďom. Začal i diktovať svoj životopis raz bratovi, raz sestre, a
         zredigoval zväzok básní: „Posledné piesne“.
    <sup>
     [
     <a class="footnote" href="#ftn.d56e4659" name="d56e4659">
      385
     </a>
     ]
    </sup>
   </p>
   <p>
    Okolo 20. novembra prišli zimnice, on slabol očividome, až po dlhom a velikom trápení,
         nesenom v pokore a trpelivosti, zomrel dňa 8. jan. 1878
    <sup>
     [
     <a class="footnote" href="#ftn.d56e4667" name="d56e4667">
      386
     </a>
     ]
    </sup>
    okolo deviatej večer.
   </p>
   <p>
    Pohreb odbýval sa 30. decembra v Novodievičom monastieri. Vzdor neobyčajne tuhému mrazu
         štyritisíc ľudí odprevadilo jeho telesné pozostatky. Rusko hlbokým smútkom žialilo nad
         skorou smrťou svojho básnika.
   </p>
   <p>
    Poézia Nekrasovova je originálna, hlboká a pritom prístupná ľudu. On spieval ľudové bôle
         zvláštnou silou a dojemnosťou, znal ruskú prírodu a vnoril sa do tajín národného ducha. Čím
         viac dozrieval, tým viac tratila sa negatívna satira, púhy zapierajúci sarkazmus na zloby
         denné a slabosť ľudskú, na chyby spoločnosti a stroja spoločenského. On vyšiel sám zo seba
         a stotožnil sa s bôľom ľudu, zabudnúc svoj vlastný. A pri tom všetkom iskrenný patriotizmus
         bol osou jeho myšlienok, citov i snáh. On sám vyhovára ostrý svoj tón:
   </p>
   <p>
   </p>
   <p>
    <div class="literallayout">
     <p>
      <span style="white-space: pre;">
       Primirites že s Muzoj mojej!
Ja ne znaju drugogo napeva.
Kto živiot bez pečali i gneva,
tot neľubit otčizny svojej.
      </span>
     </p>
    </div>
    <sup>
     [
     <a class="footnote" href="#ftn.d56e4684" name="d56e4684">
      387
     </a>
     ]
    </sup>
   </p>
   <p>
   </p>
   <p>
    A bolo treba takéhoto vyhovorenia sa, lebo darmo, predmetom umenia nemôže byť len samý
         bôľ, samá temná stránka života. Veríme, že všetko precítil básnik hlboko, že „ľubil otčizny
         svojej“, lenže čiernym do čierna maľovať nemožno.
   </p>
   <p>
    V jeho básňach je bohatý obsah, sila citu, ostré pozorovanie života, a pritom veľmi
         citeľné zanedbávanie formy, čo je chybou i našich slovenských poetov, s málo výnimkami. Ale
         forma patrí k veci, ona je s ňou nerozlučná, jedna bytnosť, zlúčená s jadrom nerozlučne ako
         svetlo slnečného blesku s teplom. V Nekrasovovi borili sa umelecké inštinkty s potrebami
         dňa, a posledné obyčajne víťazili. Možno, jestli by mu bolo dopriané ešte desať rokov
         života, on by bol stal sa objektívnejším a formálne dokonalejším.
   </p>
   <p>
    Pri tom všetkom Nekrasov z literárnohistorického stanoviska je vysoko dôležitý zjav a má
         poistené meno v ruskej literatúre, že môže povedať: „Und nennt man die besten Namen, so
         wird auch der meine gennant.“
    <sup>
     [
     <a class="footnote" href="#ftn.d56e4705" name="d56e4705">
      388
     </a>
     ]
    </sup>
    No ruská literatúra má už raz tú sudbu, že najlepšie talenty utráca v kvetúcom
         mužskom veku, alebo velikí spisovatelia prejsť musia školou hrozného utrpenia. U Nekrasova
         vidíme obidve sudby. Ale ako on netratil nádej na budúcnosť svojho plemena, tak isté je, že
         spoza stovekých chmúr už len raz vyjde slniečko, kde nebude treba poézie svízelov,
         horkostí, bôľov a žaloby.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e4465" name="ftn.d56e4465">
        365
       </a>
       ]
      </sup>
      Národnie noviny“ 1886, č. 167 — 168.
     </p>
     <p>
      Pôvodný titul článku: N. A. Nekrasov.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4477" name="ftn.d56e4477">
        366
       </a>
       ]
      </sup>
      <span class="emphasis">
       <em>
        narodil sa… dňa 10. decembra 1821
       </em>
      </span>
      — Vajanský mal nesprávny
               údaj: 22. novembra. Nekrasov sa narodil 28. novembra (10. decembra) 1821, zomrel v
               Petrohrade 27. decembra 1877 (8. januára 1878)
     </p>
    </div>
    <div class="footnote">
     <p>
      <sup>
       [
       <a class="para" href="#d56e4506" name="ftn.d56e4506">
        367
       </a>
       ]
      </sup>
      <span class="emphasis">
       <em>
        dľa vzoru nemeckých kneipov a komersov
       </em>
      </span>
      — (z nem. die Kneipe —
               krčma, der Kommers — pitka). V prenesenom význame — boli to zábavy, na ktorých sa
               zabávali pitím a bitkami.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4514" name="ftn.d56e4514">
        368
       </a>
       ]
      </sup>
      <span class="emphasis">
       <em>
        „Literaturnoje pribavlenije“ (k „Invalidovi“)
       </em>
      </span>
      — (rus.)
               Správny názov: „Literaturnoje pribavlenije k Russkomu invalidu“. („Literárna príloha
               k Ruskému invalidovi“).
     </p>
    </div>
    <div class="footnote">
     <p>
      <sup>
       [
       <a class="para" href="#d56e4522" name="ftn.d56e4522">
        369
       </a>
       ]
      </sup>
      <span class="emphasis">
       <em>
        „Mečty i zvuki“
       </em>
      </span>
      — (rus.) Doslovný preklad: „Znenie a zvuky“.
               Zbierka básní, ktorá vyšla asi začiatkom roku 1840. Belinskij sa o nej vyslovil
               negatívne.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4539" name="ftn.d56e4539">
        370
       </a>
       ]
      </sup>
      <span class="emphasis">
       <em>
        „Počiatkom štyridsiatych rokov,“ píše Panajev
       </em>
      </span>
      — voľný preklad
               citátu z diela I. I. Panajeva „Literaturnyje vospominanija“ („Literárne
               spomienky“).
     </p>
    </div>
    <div class="footnote">
     <p>
      <sup>
       [
       <a class="para" href="#d56e4545" name="ftn.d56e4545">
        371
       </a>
       ]
      </sup>
      <span class="emphasis">
       <em>
        „V doroge“
       </em>
      </span>
      — (rus.) „Na ceste“. Báseň bola uverejnená roku
               1846 v nekrasovovskom „Peterburgskom sborniku“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4555" name="ftn.d56e4555">
        372
       </a>
       ]
      </sup>
      <span class="emphasis">
       <em>
        „K rodine“
       </em>
      </span>
      — správny názov básne je „Rodina“ („Vlasť“).
               Belinskij sa s ňou oboznámil v rukopise. Po prvý raz bola uverejnená vo vydaní
               Nekrasovových veršov roku 1856.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4563" name="ftn.d56e4563">
        373
       </a>
       ]
      </sup>
      <span class="emphasis">
       <em>
        Novinársku činnosť Nekrasovovu
       </em>
      </span>
      — ide vlastne o činnosť
               časopiseckú. Od roku 1847 — 1866 Nekrasov redigoval a vydával časopis „Sovremennik“
               („Súčasník“).
     </p>
    </div>
    <div class="footnote">
     <p>
      <sup>
       [
       <a class="para" href="#d56e4579" name="ftn.d56e4579">
        374
       </a>
       ]
      </sup>
      <span class="emphasis">
       <em>
        Duša mračná, sny moje unylé…
       </em>
      </span>
      — uvedené verše sú z
               Nekrasovovej zbierky „Posledné elégie“. Napísal ich pod vplyvom ťažkej choroby.
               Nekrasov ochorel na jar roku 1853. V tom samom roku uverejnili elégiu v
               „Sovremenniku“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4589" name="ftn.d56e4589">
        375
       </a>
       ]
      </sup>
      <span class="emphasis">
       <em>
        „Razmyšlenija u paradnogo podjezda“
       </em>
      </span>
      — (rus.) „Úvahy pri
               hlavnom vchode“. Báseň bola prvý raz uverejnená v londýnskom gercenovskom časopise
               „Kolokol“ („Zvon“) z roku 1860 bez podpisu.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4595" name="ftn.d56e4595">
        376
       </a>
       ]
      </sup>
      <span class="emphasis">
       <em>
        „Moroz, krasnyj nos“
       </em>
      </span>
      — (rus.) „Vojvoda Mráz“. Báseň je z
               obdobia, keď vláda Alexandra II. postrašená revolučným hnutím po Krymskej vojne,
               vystúpila proti revolučnej demokracii.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4601" name="ftn.d56e4601">
        377
       </a>
       ]
      </sup>
      <span class="emphasis">
       <em>
        „Korobejniki“
       </em>
      </span>
      — (rus.) „Podomoví predavači“. Poéma z roku
               1861, venovaná sedliakovi Gavrilovi Jakovlevičovi Zacharovovi, ktorý v šesťdesiatych
               rokoch chodieval s Nekrasovom na poľovačky.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4607" name="ftn.d56e4607">
        378
       </a>
       ]
      </sup>
      <span class="emphasis">
       <em>
        „Železnaja doroga“
       </em>
      </span>
      — (rus.) „Železnica“, báseň z roku 1864.
               Zakladá sa na faktoch, spojených so stavbou železnice medzi Petrohradom a Moskvou
               (1842 — 1852).
     </p>
    </div>
    <div class="footnote">
     <p>
      <sup>
       [
       <a class="para" href="#d56e4613" name="ftn.d56e4613">
        379
       </a>
       ]
      </sup>
      <span class="emphasis">
       <em>
        „Kresťjanskije deti“
       </em>
      </span>
      — (rus.) „Sedliacke deti“, báseň z roku
               1861. Uverejnená bola v tom samom roku v časopise „Vremja“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4620" name="ftn.d56e4620">
        380
       </a>
       ]
      </sup>
      <span class="emphasis">
       <em>
        „Svistok“
       </em>
      </span>
      — (rus.) „Píšťala“, satirická príloha časopisu
               „Sovremennik“, začala vychádzať roku 1859.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4628" name="ftn.d56e4628">
        381
       </a>
       ]
      </sup>
      <span class="emphasis">
       <em>
        „Russkije ženščiny“
       </em>
      </span>
      — (rus.) „Ruské ženy“, báseň napísaná v
               rokoch 1871 — 1872. Venovaná ženám dekabristov.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4634" name="ftn.d56e4634">
        382
       </a>
       ]
      </sup>
      <span class="emphasis">
       <em>
        „Komu na Rusi žiť chorošo“
       </em>
      </span>
      — (rus.) „Komu sa v Rusku dobre
               žije“. Na tejto poéme pracoval Nekrasov v rokoch 1863 — 1877. Jej hrdinom je ruský
               ľud oklamaný sedliackou reformou z roku 1861.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4642" name="ftn.d56e4642">
        383
       </a>
       ]
      </sup>
      <span class="emphasis">
       <em>
        dača
       </em>
      </span>
      — chata pre letný byt, poľovnícka chata
     </p>
    </div>
    <div class="footnote">
     <p>
      <sup>
       [
       <a class="para" href="#d56e4648" name="ftn.d56e4648">
        384
       </a>
       ]
      </sup>
      <span class="emphasis">
       <em>
        Piter
       </em>
      </span>
      — ľudový názov Petrohradu
     </p>
    </div>
    <div class="footnote">
     <p>
      <sup>
       [
       <a class="para" href="#d56e4659" name="ftn.d56e4659">
        385
       </a>
       ]
      </sup>
      <span class="emphasis">
       <em>
        „Posledné piesne“
       </em>
      </span>
      — „Poslednije pesni“, zbierka básní z roku
               1877
     </p>
    </div>
    <div class="footnote">
     <p>
      <sup>
       [
       <a class="para" href="#d56e4667" name="ftn.d56e4667">
        386
       </a>
       ]
      </sup>
      <span class="emphasis">
       <em>
        zomrel dňa 8. jan. 1878
       </em>
      </span>
      — Vajanský mal chybný údaj: 27.
               decembra.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4684" name="ftn.d56e4684">
        387
       </a>
       ]
      </sup>
      <span class="emphasis">
       <em>
        Primirites že s Muzoj mojej!
       </em>
      </span>
      — (rus.) Doslovný preklad:
     </p>
     <p>
     </p>
     <p>
      <div class="literallayout">
       <p>
        <span style="white-space: pre;">
         Zmierte že sa s múzou mojou!
Ja nepoznám iného nápevu.
Kto žije bez smútku a hnevu,
ten neľúbi svoju otčinu.
        </span>
       </p>
      </div>
     </p>
    </div>
    <div class="footnote">
     <p>
      <sup>
       [
       <a class="para" href="#d56e4705" name="ftn.d56e4705">
        388
       </a>
       ]
      </sup>
      <span class="emphasis">
       <em>
        „Und nennt man die besten Nahmen, so wird auch der meine
                  gennant.“
       </em>
      </span>
      — (nem.) Doslovný preklad: „A keď sa spomínajú najlepšie
               mená, spomína sa i moje.“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e4714">
       </a>
       Ivan Sergejevič Aksakov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e4721" name="d56e4721">
      389
     </a>
     ]
    </sup>
   </p>
   <p>
   </p>
   <p>
    Z kremeľskej veže Ivanovej ozvalo sa hrmenie a dunenie zvona car-kolokola. Ono stalo sa
         výrazom smútku všeruského i všeslavianskeho, smútku nad predčasnou smrťou velikého muža
         Slaviana, Ivana Sergejeviča Aksakova. Temer rovno s telegramom o tejto udalosti prišlo 30.
         číslo „Rusi“, v ňomž nachádza sa jeho dlhý článok, vítajúci černohorského kňaza Nikolaja. A
         tak pracoval Aksakov až do smrti… posledné slová článku posledného sú:
    <span class="emphasis">
     <em>
      „A groza
            bliziťsia…“
     </em>
    </span>
    („Ale búrka blíži sa“).
   </p>
   <p>
    Ivan Sergejevič Aksakov narodil sa roku 1823 v Nadežine v Orenburgskej gubernii. Jeho
         otec Sergej Timofejevič
    <sup>
     [
     <a class="footnote" href="#ftn.d56e4734" name="d56e4734">
      390
     </a>
     ]
    </sup>
    bol znamenitým spisovateľom. Jeho „Semejnaja chronika i vospominanija“ (viď
         „Národnie noviny“ r. XIII, 1882, číslo 2, Besednica)
    <sup>
     [
     <a class="footnote" href="#ftn.d56e4740" name="d56e4740">
      391
     </a>
     ]
    </sup>
    stala sa krištáľovým, verným zrkadlom dôb starých. Z nej naučíš sa viac o Rusku
         než zo všetkých anglických a nemeckých cestopisov a štúdií. Naučiť sa možno nie na šír, ale
         do hĺbky to, čím Rus žila a žiť má. Kronika rodinná bez namerenia spisovateľovho a ďaleká
         schválnosti stala sa jedným zo základných kameňov národnej ruskej budovy a pripravila umy a
         srdcia k cíteniu a pochopovaniu širších úloh ruského národa. No a vtedy o Slavianstve na
         Rusi nebolo chyrovať. Jeho synovia až mohli v živote cítiť vplyv svojho geniálneho otca.
         Konstantin Sergejevič
    <sup>
     [
     <a class="footnote" href="#ftn.d56e4746" name="d56e4746">
      392
     </a>
     ]
    </sup>
    zdedil viac umelecké náklonnosti otcove, ačkoľvek vynikal viac svojimi učenými
         prácami než drámami, ktoré napísal. Ivan, ležiaci dnes na postlaní, stal sa dejateľom,
         publicistom a rečníkom, nemajúcim páru na celej Rusi i v Slovanstve. Hlboký um, veľké
         štúdium, smelosť a mužnosť, dôvtip a rezkosť, to všetko dokazuje veliký talent, daný mu
         Bohom. Jeho jasná hlava myslela hlboko a základne, výrečnosť jeho bola ohnivá a zdrvujúca!
         No nadovšetko toto udelil mu Boh… srdce! V zlomenom srdci Ivana Sergejeviča stratilo
         Slavianstvo najdrahocennejší, skutočne nenahraditeľný poklad. Čo aj jeho rozumové talenty
         boli veliké a zriedkavé, predsa ich nahradenie je skôr možné než vysoké, vrelé, čisté srdce
         jeho!
   </p>
   <p>
    Roku 1857 študoval Ivan Sergejevič juhoruský kraj a vydal o ňom dielo, ktoré razom
         vyzdvihlo spisovateľa, takže ho spravili redaktorom nového veľkého časopisu „Parus“. Po
         zaniknutí „Parusa“ („Vetrilo“) založil Aksakov „Deň“, ktorý prestal vychádzať r. 1866. Nato
         založil „Moskvu“ a potom „Moskviča“, tlsté mesačníky. Verným spolupracovníkom jeho bol brat
         Konstantin. Posledný ním založený časopis bol „Rus“, ktorý redigoval šesť rokov s polročnou
         prestávkou lanskoročnou, keď musel ísť liečiť sa na Krym. Z Krymu vrátil sa čerstvý a počal
         neúnavne dielo svoje. Na Krym poslali mu z metodejskej slávnosti z Petrohradu telegram:
    <span class="emphasis">
     <em>
      „Istinnomu Slavianinu“
     </em>
    </span>
    („Pravému Slavianovi“), a vyslovili tými
         dvoma slovami sumu jeho života a mrenia. Áno, istinný Slavian leží na studenej doske,
         príklad a vzor každému z nás, čo sme neklesli do hmoty, alebo nepoškvrnili duše národnou
         zradou. Aksakov nebol hlavou nejakej strany
    <sup>
     [
     <a class="footnote" href="#ftn.d56e4757" name="d56e4757">
      393
     </a>
     ]
    </sup>
    ako píšu a dnes budú kričať všetky noviny Západu. To nenie pravda; len
         obmedzenosť a teutónsko-židovská neznalosť môže hovoriť o ňom ako o organizátorovi a
         vodcovi nejakej strany. V Rusku neuspeli hrať sa na partaje. Aksakov sám nikdá neusiloval
         sa zbíjať dohromady stranu. On bol hlasom a svedomím ruského národa celého, kus Aksakova
         väzí v každom Rusovi, nech on zmýšľa tak alebo tak o jednotlivých politických zlobách dňa!
         V tom jeho hlboký význam. Od rokov čítam každé jeho tlačené slovo, mal som šťastie osobne
         viac raz prísť do styku s Ivanom Sergejevičom, no čím ďalej som poznával tento fenomenálny
         zjav, tým viac mizol predo mnou straník a vyzdvihoval sa pred očami duchovný a charakterný
         gigant, čistý a priezračný, slobodný a mužný. Jestli by Aksakov bol straníkom, teda by jeho
         strana musela počitovať osemdesiat miliónov hláv. A to nebolo. V ňom bolo skryštalizované
         to, čo je v ruskom národe špeciálno, istinno ruského a tak i slavianskeho, on koncentroval
         v širokých prsiach svojich tie svetlé, pravdivé dumy národa svojho. To znamená viac než
         parteimann.
   </p>
   <p>
    Politická činnosť Ivana Sergejeviča kulminovala v časoch černohorsko-srbskej vojny a
         povstania. Aksakov svojím iskrenným slovom stvoril milióny k podpore uhnetených,
         krvácajúcich Juhoslovanov, tisíce ľudí poslal na bojište. Velikého, všenárodného pohybu za
         južných Slovanov bol Aksakov dušou a hýbajúcou pružinou. „Lloyd“ v článku o ňom hovorí, že
         on bol vlastne pôvodcom rusko-tureckej vojny. „Lloyd“ chcel tým Aksakova unížiť svojou
         jevrejskou drzosťou.
    <sup>
     [
     <a class="footnote" href="#ftn.d56e4765" name="d56e4765">
      394
     </a>
     ]
    </sup>
    My nejdeme tak ďaleko, no jestli by i tak bolo, Aksakov takým faktom narástol
         by ohromne pred očami vďačných národov.
   </p>
   <p>
    Strádanie a bôľ nevýnosný,
    <sup>
     [
     <a class="footnote" href="#ftn.d56e4773" name="d56e4773">
      395
     </a>
     ]
    </sup>
    to bola odmena udelená sudbou tomuto plamennému srdcu. On krvou a slzami písal
         svoje články, v ktorých narieka nad nenárodnou, neruskou a neslavianskou politikou
         petrohradských sfér. Jeho fenomenálna reč v moskovskom blahotvoriteľnom komitéte po
         zakľúčení berlínskeho traktátu bola výkrikom ohorčenej duše celého ruského národa. Sám
         génius Rusi vznášal sa nad katedrou! Už v privátnom rozhovore, keď rozjaril sa krásny
         starec, naviedol na človeka akýsi sviatostný úžas. Nervy v človeku vibrovali a zomierali.
         Jeho veľké, jasné oči blysli sa neuhasinným ohňom, vysoká postava akoby zachvievala sa
         vnútorným, vulkanickým potriasaním. On zdvihol ramená, ukážuc pritom celú mohutnú šírku
         pliec a z úst prúdila sa reč valom, s odstavcami, no silou, proti nejž mizol by každý odpor
         na svete. Ach, to robil nielen um, ale to srdce, to srdce zvlnené a bôľmi zmietané, nie
         bôľmi vlastnými, ale bôľmi celej širokej, velikej Rusi! A keď v privátnom rozhovore s
         človekom, skromným a nepatrným hosťom a ctiteľom svojím, Ivan Sergejevič dal pocítiť silu
         svojej obrovskej osobnosti, ako musel účinkovať onou fenomenálnou rečou komitétnou pred
         obličajom vysokej spoločnosti moskovskej? Nie div, že naľakali sa tej reči nemeckí i ruskí
         Nemci v kruhoch vysokých!
   </p>
   <p>
    A odvtedy, vzdor všetkým úderom ťažkej sudby, Aksakov vždy novou silou a mladíckou
         sviežosťou dvíhal panier
    <sup>
     [
     <a class="footnote" href="#ftn.d56e4781" name="d56e4781">
      396
     </a>
     ]
    </sup>
    jedine spásonosnej idey; potomok jednej z najstarších znatných rodín Rosie
         (jeho predkovia vystupujú rodokmeňom až po Rurika) mal srdce otvorené pre biedy a bôle
         ďalekých i nízkych; jeho oku neušiel ani žiak, vyhodený pre národné zmýšľanie, ani sirota
         po rodičoch umorených rumélskym pašom.
    <sup>
     [
     <a class="footnote" href="#ftn.d56e4787" name="d56e4787">
      397
     </a>
     ]
    </sup>
    Nezištný, čistý ako hôrny krištáľ, mäkký v jednom, okrasa duchovného sveta
         slavianskeho, konzekventný a stály až po posledný dych, stojí pred našimi očami veliký
         človek, istinný Slavianín, nesmrteľný na zemi až po tie ďaleké hranice žitia, ktoré dopraje
         Hospodin velikému slavianskemu plemenu!
   </p>
   <p>
    Sami zaťatí protivníci Slavianstva klonia sa pred čistotou a veľkosťou Ivana Sergejeviča
         Aksakova. Bez úradu a vysokého postavenia nepatril on medzi mocných sveta tohoto. No jeho
         pamiatka, jeho vplyv, jeho slovo pretrvá ich, a Rusko vstúpiť musí v celku do koľajníc,
         ktoré za pravé uznal jeho prenikateľný
    <sup>
     [
     <a class="footnote" href="#ftn.d56e4795" name="d56e4795">
      398
     </a>
     ]
    </sup>
    duch a jeho oduševnenie.
   </p>
   <p>
    My kladieme na rakvu Aksakova skromný, no hlbokou vďačnosťou a velikou láskou posvätený
         veniec zo slovenských lipových listov! Večnaja pamiať!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e4721" name="ftn.d56e4721">
        389
       </a>
       ]
      </sup>
      „Národnie noviny“ 1886, č. 22.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4734" name="ftn.d56e4734">
        390
       </a>
       ]
      </sup>
      <span class="emphasis">
       <em>
        Sergej Timofejevič
       </em>
      </span>
      — Aksakov, S. T., básnikov otec (1791 —
               1859)
     </p>
    </div>
    <div class="footnote">
     <p>
      <sup>
       [
       <a class="para" href="#d56e4740" name="ftn.d56e4740">
        391
       </a>
       ]
      </sup>
      <span class="emphasis">
       <em>
        „Semejnaja chronika i vospominanija“ (viď „Národnie noviny“, r. XIII,
                  číslo 2, Besednica)
       </em>
      </span>
      — (rus.) „Rodinná kronika a rozpomienky“ — ide o
               dielo Sergeja Timofejeviča Aksakova, o ktorom informoval Vajanský v článkoch na
               pokračovanie v „Národných novinách“ pod názvom „Cestovné obrázky“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4746" name="ftn.d56e4746">
        392
       </a>
       ]
      </sup>
      <span class="emphasis">
       <em>
        Konstantin Sergejevič
       </em>
      </span>
      — Aksakov, K. S. (1817 — 1860), začal
               písať v tridsiatych rokoch. Známa je jeho báseň „Slobodné slovo“, v ktorej básnik
               oslávil slobodu slova a ducha.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4757" name="ftn.d56e4757">
        393
       </a>
       ]
      </sup>
      <span class="emphasis">
       <em>
        Aksakov nebol hlavou nejakej strany
       </em>
      </span>
      — patril k slavianofilom,
               no bol z nich vari najopozičnejší, čo sa prejavilo v jeho kriticky ladenej poézii.
               Aksakov požadoval aktívny boj s nevoľníckym zlom, i keď v sfére tzv. drobných
               skutkov. O jeho veršoch sa priaznivo vyslovoval Nekrasov i Černyševskij. V
               „Poznámkach o časopisoch za apríl r. 1856“ Nekrasov pretlačil dve Aksakovove básne z
               „Ruskej besedy“ a napísal: „Dávno nebolo počuť v ruskej literatúre taký šľachetný a
               mocný hlas.“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4765" name="ftn.d56e4765">
        394
       </a>
       ]
      </sup>
      <span class="emphasis">
       <em>
        jevrejská drzosť
       </em>
      </span>
      — židovská drzosť
     </p>
    </div>
    <div class="footnote">
     <p>
      <sup>
       [
       <a class="para" href="#d56e4773" name="ftn.d56e4773">
        395
       </a>
       ]
      </sup>
      <span class="emphasis">
       <em>
        nevýnosný
       </em>
      </span>
      — neznesiteľný
     </p>
    </div>
    <div class="footnote">
     <p>
      <sup>
       [
       <a class="para" href="#d56e4781" name="ftn.d56e4781">
        396
       </a>
       ]
      </sup>
      <span class="emphasis">
       <em>
        panier
       </em>
      </span>
      — (fr.) zástava
     </p>
    </div>
    <div class="footnote">
     <p>
      <sup>
       [
       <a class="para" href="#d56e4787" name="ftn.d56e4787">
        397
       </a>
       ]
      </sup>
      <span class="emphasis">
       <em>
        rumélskym pašom
       </em>
      </span>
      — zo slova Rumélia; kedysi územie obývané
               Rimanmi a Grékmi, názov pre provinciu európskeho Turecka, ku ktorej patrila Trákia a
               Macedónia.
     </p>
    </div>
    <div class="footnote">
     <p>
      <sup>
       [
       <a class="para" href="#d56e4795" name="ftn.d56e4795">
        398
       </a>
       ]
      </sup>
      <span class="emphasis">
       <em>
        prenikateľný
       </em>
      </span>
      — prenikajúci
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e4806">
       </a>
       Michail Jevgrafovič Saltykov-Ščedrin
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e4813" name="d56e4813">
      399
     </a>
     ]
    </sup>
   </p>
   <p>
   </p>
   <p>
    Dňa 10. mája zomrel v Petrohrade
    <sup>
     [
     <a class="footnote" href="#ftn.d56e4823" name="d56e4823">
      400
     </a>
     ]
    </sup>
    Michail Jevgrafovič Saltykov, literárnym menom Ščedrin, znamenitý ruský
         spisovateľ. Ťažká nemoc ho dávnejšie držala vo svojich surových rukách, no on pracoval až
         do konca života.
   </p>
   <p>
    Michail Jevgrafovič Saltykov narodil sa 27. januára 1826
    <sup>
     [
     <a class="footnote" href="#ftn.d56e4831" name="d56e4831">
      401
     </a>
     ]
    </sup>
    v dedinke Spas-Ugol v Tverskej gubernii Kuliarinského újezdu. Do desiateho roku
         učil sa doma, potom postúpil do moskovského zemianskeho inštitútu do tretej triedy. Odtiaľ
         čo znamenitý žiak bol prijatý do cárskoselského lýcea, kde dokončil kurz v máji 1844.
         Slúžiť počal v kancelárii vojenného ministerstva, literatúrou zapodieval sa ešte v lýceu,
         dávajúc básne a článočky do Pletňova „Sovremennika“. Prvá jeho práca v „Sovremenniku“ je
         báseň „Naš vek“,
    <sup>
     [
     <a class="footnote" href="#ftn.d56e4837" name="d56e4837">
      402
     </a>
     ]
    </sup>
    ale už roku 1841 preložil Heineho „Fischerin“.
    <sup>
     [
     <a class="footnote" href="#ftn.d56e4843" name="d56e4843">
      403
     </a>
     ]
    </sup>
    Ale skoro videl, že verše nie sú jeho šťastím a oddal sa na prózu. V
         „Otečestvenných zapiskoch“ 1847 roku vyšla jeho povesť „Protivorečija“.
    <sup>
     [
     <a class="footnote" href="#ftn.d56e4849" name="d56e4849">
      404
     </a>
     ]
    </sup>
    Povesť je posvätená V. A. Miľutinovi
    <sup>
     [
     <a class="footnote" href="#ftn.d56e4855" name="d56e4855">
      405
     </a>
     ]
    </sup>
    a podpísaná pseudonymom M. Napanov. Druhá jeho povesť zjavila sa v marcovej
         knižke „Otečestvenných zapiskov“, nazýva sa „Zaputannoje delo“.
    <sup>
     [
     <a class="footnote" href="#ftn.d56e4862" name="d56e4862">
      406
     </a>
     ]
    </sup>
    Je to satira, ktorá urazila predstavených, za čo bol Saltykov poslaný na službu
         do Viatky, pod ruku tamojšieho gubernátora. Bolo to vyhnanstvo, ale také, že mohol slúžiť i
         avansovať v službe. Skoro stal sa činovníkom „po osobym poručenijam“
    <sup>
     [
     <a class="footnote" href="#ftn.d56e4868" name="d56e4868">
      407
     </a>
     ]
    </sup>
    a neskôr radcom gubernskej správy. Život vo Viatke dal mu tému k slávnemu dielu
         „Gubernskije očerki“.
    <sup>
     [
     <a class="footnote" href="#ftn.d56e4874" name="d56e4874">
      408
     </a>
     ]
    </sup>
    Viatka sa tam volá Krutogorskom. Vo Viatke žil Saltykov osem rokov a vrátil sa
         do Petrohradu iba roku 1855. Život v gubernii dal mu bohaté materiály ku spisovateľstvu.
   </p>
   <p>
    Roku 1856 v „Russkom vestniku“, osnovanom Katkovom, zjavili sa „Očerki“ s podpisom N.
         Ščedrin. Ony obrátili na seba pozornosť obecenstva talentnosťou rozprávky, ostrým humorom a
         faktami zo života a osvetlením chýb a hriechov administrácie. „Očerki“ prichádzali
         pravidelne a pozdvihli „Russkij vestnik“, našli mnoho nasledovníkov, stvorili takzvanú
         „inkriminujúcu literatúru“. Ale z celej tejto literatúry ostali len „Očerki“, napodobnenia
         sú dávno zabudnuté. Saltykov slúžil ďalej, stal sa vicegubernátorom v Riazani i Tveri a
         potom riaditeľom daňových úradov v Penze, Tule i Riazani. Až roku 1868 išiel do penzie.
   </p>
   <p>
    Koncom roku 1859 prešiel od „Vestnika“ k „Sovremenniku“ s prácou „Skrežet zubovnyj“
         („Škrípanie zubov“), ktorá zadierala sa do súčasných dejov a mala fejtonistický tón. Táto
         forma stala sa mu obľúbenou, on ju opustil iba vo svojich beletristických prácach. Keď
         „Sovremennik“ prešiel do rúk Nekrasova, Saltykov prevzal v ňom redakciu beletristického
         oddielu. Roku 1875 onezdravel a šiel na celý rok do cudzozemska. Po smrti Nekrasova stal sa
         redaktorom „Sovremennika“. V posledné roky pracoval do „Vestnika Jevropy“ a do „Rusských
         vedomostí“. Saltykov-Ščedrin je u nás menej známy než väčšina prostredných ruských
         spisovateľov: to robí jeho prišpeciálny smer, jeho bezľútostné satirizovanie. Ťažko je ho
         prekladať — on vládne ruským jazykom po svojom, a keď neuhádneš tón jeho jazyka, vec tratí
         svoj význam. No pri všetkej satirickej ostrote vidno v ňom blahodarnú dušu a čestnú snahu.
         Jeho diela predpokladajú dosť podrobnú známosť ruského života. Západníckym prúdom dal sa
         časom unášať až do krajností: tak jeho satirizovanie ruského pohybu za balkánskych
         Slavianov robilo dosť trápny dojem. Konečne i v tom zostal majstrom, ale za majstrom ozvali
         sa škreky epigónov, ktorí mysleli byť samými Ščedrinmi.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e4813" name="ftn.d56e4813">
        399
       </a>
       ]
      </sup>
      „Národnie noviny“ 1889, č. 56.
     </p>
     <p>
      Pôvodný titul článku: Saltykov-Ščedrin
     </p>
    </div>
    <div class="footnote">
     <p>
      <sup>
       [
       <a class="para" href="#d56e4823" name="ftn.d56e4823">
        400
       </a>
       ]
      </sup>
      <span class="emphasis">
       <em>
        Dňa 10. mája zomrel v Petrohrade
       </em>
      </span>
      — Vajanský mal chybný údaj:
               11. mája
     </p>
    </div>
    <div class="footnote">
     <p>
      <sup>
       [
       <a class="para" href="#d56e4831" name="ftn.d56e4831">
        401
       </a>
       ]
      </sup>
      <span class="emphasis">
       <em>
        narodil sa 27. januára
       </em>
      </span>
      — Vajanský mal chybný údaj: 15.
               januára
     </p>
    </div>
    <div class="footnote">
     <p>
      <sup>
       [
       <a class="para" href="#d56e4837" name="ftn.d56e4837">
        402
       </a>
       ]
      </sup>
      <span class="emphasis">
       <em>
        „Náš vek“
       </em>
      </span>
      — v tejto básni zaznievajú ešte lermontovovské
               motívy a nálady
     </p>
    </div>
    <div class="footnote">
     <p>
      <sup>
       [
       <a class="para" href="#d56e4843" name="ftn.d56e4843">
        403
       </a>
       ]
      </sup>
      <span class="emphasis">
       <em>
        „Fischerin“
       </em>
      </span>
      — (nem.) „Rybárka“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4849" name="ftn.d56e4849">
        404
       </a>
       ]
      </sup>
      <span class="emphasis">
       <em>
        „Protivorečija“
       </em>
      </span>
      — (rus.) „Protirečenia“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4855" name="ftn.d56e4855">
        405
       </a>
       ]
      </sup>
      <span class="emphasis">
       <em>
        Miľutinovi
       </em>
      </span>
      — Miľutin, V. spolu s Valeriánom Majkovom bol na
               čele krúžku petraševcov, ktorý navštevoval Saltykov-Ščedrin
     </p>
    </div>
    <div class="footnote">
     <p>
      <sup>
       [
       <a class="para" href="#d56e4862" name="ftn.d56e4862">
        406
       </a>
       ]
      </sup>
      <span class="emphasis">
       <em>
        „Zaputannoje delo“
       </em>
      </span>
      — (rus.) „Zamotaná záležitosť“ z roku
               1848
     </p>
    </div>
    <div class="footnote">
     <p>
      <sup>
       [
       <a class="para" href="#d56e4868" name="ftn.d56e4868">
        407
       </a>
       ]
      </sup>
      <span class="emphasis">
       <em>
        stal sa činovníkom „po osobym poručenijam“
       </em>
      </span>
      — (rus.) úradníkom
               „pre zvláštne príkazy“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4874" name="ftn.d56e4874">
        408
       </a>
       ]
      </sup>
      <span class="emphasis">
       <em>
        „Gubernskije očerki“
       </em>
      </span>
      — (rus.) „Obrázky z gubernie“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e4887">
       </a>
       Fiodor Michajlovič Dostojevskij
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e4894" name="d56e4894">
      409
     </a>
     ]
    </sup>
   </p>
   <p>
   </p>
   <p>
    Dňa 10. februára minulo tridsať rokov od smrti F. M. Dostojevského. Dostojevskij zaujíma
         veľké priestranstvo v ruskej literatúre, takže mohutnými ramenami odtíska i takých veľkých
         pisateľov, ako Turgeneva a Leva Tolstého. Umrel nedosiahnuc ani šesťdesiat liet od rodu,
         umrel na počiatku slávy a všesvetového uznania. Jubileum Puškina r. 1880 až bolo akoby jeho
         korunovaním. Bolo to v čas jeho titanskej borby s mátohou anarchizmu, v čas jeho priľnutia
         k národnej i nábožensko-pozitívnej idei. Počal byť hlavným stĺpom petrohradského
         Slavianskeho obščestva. Nebol sám; s ním bojovali: Pisemskij,
    <sup>
     [
     <a class="footnote" href="#ftn.d56e4904" name="d56e4904">
      410
     </a>
     ]
    </sup>
    Leskov, Aksakov, Katkov, no on bol medzi nimi ako Kriváň nad Tatrami. Ešte i
         Lev Tolstoj po smrti Dostojevského písal, že stratil v ňom mravnú oporu, Tolstoj, u ktorého
         samoľúbie narástlo do obrovských rozmerov. Na puškinovskom jubileu vyšlo, kto bol hlavou
         ruskej literatúry. Svojou slávnou rečou v Moskve Dostojevskij pokoril i svojich
         protivníkov, ako Turgeneva: on sklonil pred ním svoju šedivú hlavu. Chladný a umiernený
         Strachov píše: „Všetci počali počúvať tak, akoby do tých čias ničoho neboli počuli o
         Puškinovi. Dosiaľ sa mi marí, ako nad ohromnou masou poslucháčov zvučí hlas, plný citu:
         ,Uzmier sa, hrdý človek! Pracuj, nečinný človek!‘ (Smiris, gordyj čelovek! Potrudis,
         prazdnyj čelovek!) Nadšenie po reči bolo nepochopiteľné, nepredstaviteľné pre toho, kto
         nebol prítomný. Masa videla človeka, ktorý sám bol plný entuziasmu a počula slovo, dôstojné
         oduševniť sa, ona vzbúrila sa citmi nadzemskými.“
   </p>
   <p>
    Znamenití spisovatelia hrnuli sa k nemu. Aksakov osvedčil, že po reči Dostojevského on
         neni hoden hovoriť a jeho reč vystala. Slavianofili i západníci nosili ho na ramenách.
         „Hľa, čo znamená geniálna reč, ona všetko rozriešila!“ povedal Ivan Aksakov.
   </p>
   <p>
    Na európske literatúry mal Dostojevskij najväčší vliv z ruských spisovateľov. Knut
         Hamsun a Hauptmann hrdo menujú sa jeho učeníkmi. Meňšikov píše, že nech požije Dostojevskij
         ešte pätnásť-dvadsať rokov, nebolo by bývalo revolúcie
    <sup>
     [
     <a class="footnote" href="#ftn.d56e4914" name="d56e4914">
      411
     </a>
     ]
    </sup>
    z roku 1905. Jeho mohutný hlas len ešte počal vnikať do más — a tu prišla
         predčasná smrť.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e4894" name="ftn.d56e4894">
        409
       </a>
       ]
      </sup>
      „Národnie noviny“ 1911, č. 20.
     </p>
     <p>
      Pôvodný titul článku: F. M. Dostojevský
     </p>
    </div>
    <div class="footnote">
     <p>
      <sup>
       [
       <a class="para" href="#d56e4904" name="ftn.d56e4904">
        410
       </a>
       ]
      </sup>
      <span class="emphasis">
       <em>
        Pisemskij
       </em>
      </span>
      — Pisemskij, A. F. (1819 — 1898), ruský
               románopisec
     </p>
    </div>
    <div class="footnote">
     <p>
      <sup>
       [
       <a class="para" href="#d56e4914" name="ftn.d56e4914">
        411
       </a>
       ]
      </sup>
      <span class="emphasis">
       <em>
        nebolo by bývalo revolúcie
       </em>
      </span>
      — Vajanský nesprávne preceňoval
               vplyv osobnosti v dejinách; a ostatne vplyv Dostojevského sa v skutočnosti prejavil
               len v niektorých kruhoch inteligencie.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e4922">
       </a>
       Nikolaj Nikolajevič Strachov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e4929" name="d56e4929">
      412
     </a>
     ]
    </sup>
    <sup>
     [
     <a class="footnote" href="#ftn.d56e4935" name="d56e4935">
      413
     </a>
     ]
    </sup>
   </p>
   <p>
   </p>
   <p>
    V Petrohrade zomrel dňa 5. februára Nikolaj Nikolajevič Strachov v šesťdesiatom ôsmom
         roku života, senior ruských filozofických, estetických a kritických spisovateľov, jasný
         mysliteľ a veľký borca proti západníckej pseudokultúre, ako ona zjavovala sa občas v ruskom
         duchovnom živote. On bol borcom za duchovnú slobodu a samobytnosť ruskú i slaviansku proti
         záplave západníckych teórií a hesiel, ktoré, nemajúc pôdy v národe a v sklade jeho
         myšlienok, mohli byť iba opičením sa za cudzími nestroviteľnými vzormi.
   </p>
   <p>
    Nikolaj, syn protojereja
    <sup>
     [
     <a class="footnote" href="#ftn.d56e4947" name="d56e4947">
      414
     </a>
     ]
    </sup>
    N. P. Strachova narodil sa v Belgorode, v Kurskej gubernii. V semináriách
         končil kurz filozofického oddielu, prešiel na univerzitu petrohradskú, dokončil školy r.
         1851, o rok bol učiteľom prírodných vied. Neskoršie oddal sa na literárne pole, ktoré
         preňho dlhé roky ostalo neúrodnou planinou. On nebol z tých razom vzniklých zjavov. Prvé
         jeho knihy boli ležiaky. Až nedávno novými vydaniami zobudil pozornosť, pravda, už mohutne
         a progresívne šíriacu sa. Sympatie tieto pomohli i starým, zabudnutým knihám, ich skoro
         museli znovu vydávať.
   </p>
   <p>
    Slávne sú jeho knihy „Borba so Západom v našej literatúre“. Tam najjasnejšie označil
         jedine správne stanovisko ruského človeka voči západnej kultúre. Jemný znateľ literatúry,
         filozof a estetik osvetľuje jasným svetlom chyby a slabosti zbožňovaného Západu a stavia
         ruského človeka na vlastné ruské nohy. Vynikal i čo ceniteľ a kritik Puškina a Leva
         Tolstého. O Tolstom nik nepísal hlbšie, jemnejšie a pravdivejšie. Strachov neklonil sa pred
         žiadnymi módnymi heslami, ktorými prázdni ľudia zaokrývajú svoju nahotu, on vnikal hlboko v
         jadro veci, spúšťal sa do hlbín autorovej duše a osvetľoval tajné záhyby. Šťastný autor,
         ktorý nájde tak umného kritika! Taká strachovovská kritika je opravdu doplňovaním
         umeleckého tvorenia, je rovnosilný negatívny pól jedného a toho samého magnetu, udržujúci v
         oceli tajnú silu. Rozumieť treba veci, mať dar slova a nadovšetko šľachetnú dušu! Bez duše
         nič nevykoná sa ani v umení, ani v kritike.
   </p>
   <p>
    Hlavné jeho diela sú: „Mir kak celoje“,
    <sup>
     [
     <a class="footnote" href="#ftn.d56e4957" name="d56e4957">
      415
     </a>
     ]
    </sup>
    „Borba s zapadom“
    <sup>
     [
     <a class="footnote" href="#ftn.d56e4963" name="d56e4963">
      416
     </a>
     ]
    </sup>
    (tri knihy), „Zametki o Puškine“,
    <sup>
     [
     <a class="footnote" href="#ftn.d56e4969" name="d56e4969">
      417
     </a>
     ]
    </sup>
    „Kritičeskije staťji“,
    <sup>
     [
     <a class="footnote" href="#ftn.d56e4975" name="d56e4975">
      418
     </a>
     ]
    </sup>
    „Filosofskije očerki“,
    <sup>
     [
     <a class="footnote" href="#ftn.d56e4981" name="d56e4981">
      419
     </a>
     ]
    </sup>
    „O večnych istinach“,
    <sup>
     [
     <a class="footnote" href="#ftn.d56e4988" name="d56e4988">
      420
     </a>
     ]
    </sup>
    „Skudnosť v našej literature“
    <sup>
     [
     <a class="footnote" href="#ftn.d56e4994" name="d56e4994">
      421
     </a>
     ]
    </sup>
    atď. On vydal Danilevského kardinálne dielo „Rossija i Jevropa“, a tým činom
         stal si už cele na vernú pôdu rusko-národného i slaviansko-národného činiteľa. My vrátime
         sa k tejto milej postave: práve i nám bude k duhu vniknúť do jeho krásnych a pravdivých
         myšlienok.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e4929" name="ftn.d56e4929">
        412
       </a>
       ]
      </sup>
      „Národnie noviny“ 1896, č. 30.
     </p>
     <p>
      Pôvodný titul článku: N. N. Strachov (Nekrológ).
     </p>
    </div>
    <div class="footnote">
     <p>
      <sup>
       [
       <a class="para" href="#d56e4935" name="ftn.d56e4935">
        413
       </a>
       ]
      </sup>
      <span class="emphasis">
       <em>
        Nikolaj Nikolajevič Strachov
       </em>
      </span>
      — Strachov, N. N. (1828 — 1896),
               ruský idealistický filozof, literárny kritik, blízky k slavianofilom
     </p>
    </div>
    <div class="footnote">
     <p>
      <sup>
       [
       <a class="para" href="#d56e4947" name="ftn.d56e4947">
        414
       </a>
       ]
      </sup>
      <span class="emphasis">
       <em>
        protojerej
       </em>
      </span>
      — (rus.) arcikňaz; čestný titul pravoslávneho
               kňaza
     </p>
    </div>
    <div class="footnote">
     <p>
      <sup>
       [
       <a class="para" href="#d56e4957" name="ftn.d56e4957">
        415
       </a>
       ]
      </sup>
      <span class="emphasis">
       <em>
        „Mir kak celoje“
       </em>
      </span>
      — (rus.) „Svet ako celok“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4963" name="ftn.d56e4963">
        416
       </a>
       ]
      </sup>
      <span class="emphasis">
       <em>
        „Borba s zapadom“
       </em>
      </span>
      — správny názov: „Borba s zapadom v našej
               literature“ — „Boj so západom v našej literatúre“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4969" name="ftn.d56e4969">
        417
       </a>
       ]
      </sup>
      <span class="emphasis">
       <em>
        „Zametki o Puškine“
       </em>
      </span>
      — (rus.) „Poznámky o Puškinovi“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4975" name="ftn.d56e4975">
        418
       </a>
       ]
      </sup>
      <span class="emphasis">
       <em>
        „Kritičeskije staťji“
       </em>
      </span>
      — (rus.) „Kritické state“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4981" name="ftn.d56e4981">
        419
       </a>
       ]
      </sup>
      <span class="emphasis">
       <em>
        „Filosofskije očerki“
       </em>
      </span>
      — (rus.) „Filozofické črty“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4988" name="ftn.d56e4988">
        420
       </a>
       ]
      </sup>
      <span class="emphasis">
       <em>
        „O večnych istinach“
       </em>
      </span>
      — (rus.) „O večných pravdách“
     </p>
    </div>
    <div class="footnote">
     <p>
      <sup>
       [
       <a class="para" href="#d56e4994" name="ftn.d56e4994">
        421
       </a>
       ]
      </sup>
      <span class="emphasis">
       <em>
        „Skudnosť v našej literature“
       </em>
      </span>
      — (rus.) „Chudoba v našej
               literatúre“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e5002">
       </a>
       Nikolaj Semionovič Leskov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e5009" name="d56e5009">
      422
     </a>
     ]
    </sup>
   </p>
   <p>
   </p>
   <p>
    V noci dňa 5. marca zomrel Nikolaj Semionovič Leskov, ruský spisovateľ, z prekladov i u
         nás čiastočne známy. Najväčší čas života svojho bol predmetom tvrdých nápadov zo strany
         kritiky takzvaných liberalistov, až roku 1880 prelomil silou talentu všetky hrádze a bol
         všeobecne uznávaný, takže už teraz všetci zdravo mysliaci ľudia v Rusku priznali mu
         neobyčajne vysoké miesto v súčasnej ruskej literatúre. On miloval svoj národ, hlboko vážil
         si jeho dary, jeho krotký charakter, nedal sa mýliť tendenciou, a hľadel na ľud prosto a
         bez sentimentálnosti. On prvý voviedol do literatúry osoby z pravoslávneho duchovenstva a
         namaľoval široký obraz bytu tohoto zvláštneho sveta; on zobrazil tento svet vo vypuklých
         typoch a živých scénach, zaujímavých z psychologického stanoviska. I byt rozkolnícky znal a
         podobne živo zobrazil. No on neuspokojil sa s tým, ale našiel vo všetkých vrstvách ruského
         národa typy. Proti nihilizmu vystúpil románom „Nekuda“,
    <sup>
     [
     <a class="footnote" href="#ftn.d56e5019" name="d56e5019">
      423
     </a>
     ]
    </sup>
    kde zobrazil hrubosť, cynizmus, samovoľnosť a hlúposť nihilistického pohybu.
         Zato bol napadnutý plytkými „europejcami“, ktorí v negácii, výsmechu a duchovnom cynizme
         vidia non plus ultra duchaplnosti. Túto nemoc Rusko a jeho literatúra už prežili, prežije
         sa ona i inde a nadutý pľuzgier prázdnych rečí a fráz prepichne zdravý zmysel národa. N. S.
         Leskov narodil sa zo zemianskej rodiny v Orlovskej gubernii v Gorochove 4. februára 1831.
         Detstvo prežil v dedine Panine. V Orle učil sa v gymnáziu, potom v Kijeve, kde prešiel na
         univerzitu. Potom mnoho cestoval po Rusku i po zahraničí. Svojimi listami z ciest upozornil
         priateľov na svoj zriedkavý spisovateľský talent. Dostal sa do Petrohradu, kde počal už
         riadne písať do „Otečestvenných zapiskov“, neskôr do „Severnej pčely“. Neskoršie pracoval
         pre „Biblioteku dľa čtenija“, vo „Vremeni“ Dostojevského, v „Jakore“, v „Russkej reči“. Po
         románe „Nekuda“ vzbudil pozornosť románom „Obojďonnyje“.
    <sup>
     [
     <a class="footnote" href="#ftn.d56e5025" name="d56e5025">
      424
     </a>
     ]
    </sup>
    Najväčšie dielo jeho je „Soborjane“.
    <sup>
     [
     <a class="footnote" href="#ftn.d56e5031" name="d56e5031">
      425
     </a>
     ]
    </sup>
    V osemdesiatych rokoch písal v „Nov. vremeni“ a v iných vydaniach. Zomrel na
         influenzu.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e5009" name="ftn.d56e5009">
        422
       </a>
       ]
      </sup>
      „Národnie noviny“ 1895, č. 30.
     </p>
     <p>
      Pôvodný titul článku: Nekrológ (N. S. Leskov).
     </p>
    </div>
    <div class="footnote">
     <p>
      <sup>
       [
       <a class="para" href="#d56e5019" name="ftn.d56e5019">
        423
       </a>
       ]
      </sup>
      <span class="emphasis">
       <em>
        „Nekuda“
       </em>
      </span>
      — (rus.) „Bez východiska“. Román začal vychádzať od
               januára 1864 v „Bibliotéke dľa čtenija“. Bol to pamflet na progresívnych dejateľov zo
               začiatku šesťdesiatych rokov. Sám Leskov považoval svoj román čiastočne za historický
               pamflet.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5025" name="ftn.d56e5025">
        424
       </a>
       ]
      </sup>
      <span class="emphasis">
       <em>
        „Obojďonnyje“
       </em>
      </span>
      — (rus.) „Obídení“. Román, polemicky zahrotený
               proti Černyševskému. Vyšiel roku 1865 v „Otečestvennych zapiskoch“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5031" name="ftn.d56e5031">
        425
       </a>
       ]
      </sup>
      <span class="emphasis">
       <em>
        „Soborjane“
       </em>
      </span>
      — (rus.) „Duchovenstvo kapituly“ z roku
               1872
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e5039">
       </a>
       Polstoleté literárne jubileum L. N. Tolstého
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e5046" name="d56e5046">
      426
     </a>
     ]
    </sup>
   </p>
   <p>
   </p>
   <p>
    Bezsporne najväčší súčasný slaviansky spisovateľ a básnik, Lev N. Tolstoj, dňa 28.
         augusta svätil sedemdesiate štvrté narodeniny a päťdesiatročnú literárnu činnosť. Roku 1828
         narodil sa v Jasnej Poľane (Tulská gubernia, Krapivenský újezd). Rod jeho siaha po Petra
         Veľkého. Otec jeho, gróf Nikolaj Iľjič, prevzal otcovský majetok v biednom stave, no vzal
         si ohromne bohatú dedičku Máriu Nikolajevnu Volkonskú, mať Levovu. Lev Nikolajevič stratil
         mať roku 1831, otca roku 1837 a tak deväťročný bol úplnou sirotou. Detstvo strávil v Moskve
         a Jasnej Poľane, ako mladík prešiel do Kazane, kde mal tetku, aristokratku Juškovovú. Roku
         1843 Lev postúpil na kazanskú univerzitu, kde učili sa i jeho bratia Sergej a Dimitrij a
         kam prešiel potom i starší brat Nikolaj, Levov miláčik. Traja bratia zakončili filozofické
         kurzy, Lev bol lenivý, nestály a prechádzal z fakulty na fakultu (na východnú, juridickú
         fakultu). Tolstoj žil v Kazani veľkosvetským životom, všade rád videný, hral karty, pil,
         dvoril ženským, jazdil atď. Prepadol roku 1845 na exámenoch, hodil na univerzitu rukou a
         roku 1847 tašiel na svoju Jasnú Poľanu, aby sa venoval hospodárstvu a svojim mužíkom,
         ktorých bolo mu žiaľ ponechávať hrubým starostom a kasnárom. „Načo hľadať v druhej sfére
         príležitosti byť užitočným, keď sa mi odokrýva blýskavá, najbližšia povinnosť?“
   </p>
   <p>
    No prvý pokus „slúžiť ľudu“ nezdaril sa. Tolstoj beží do Petrohradu, zloží zopár skúšok
         a vráti sa nazad, kde potom tri roky žil bezvýchodno.
   </p>
   <p>
    Ale roku 1854 prehral v kartách ohromnú sumu; hovoria, že do milióna rubľov robili
         všetky prehry. Vidiac, že ďalej nemožno tak žiť, zobral sa na Kaukaz
    <sup>
     [
     <a class="footnote" href="#ftn.d56e5058" name="d56e5058">
      427
     </a>
     ]
    </sup>
    k bratovi Nikoluškovi, ktorý tam slúžil ako oficier; čítal, poľoval, blúdil po
         kraji, troviac päť rubľov za mesiac, aby mohol zaplatiť kartárske dlžoby. Keď už nemal
         dlžoby, dal sa za vojaka, vstúpil ako junker (kadet) k 4. batérii 20. delostreleckej
         brigády. Batéria stála na rieke Tereku v stanici Starolidovskej. Tam slúžil štyri roky, až
         do počiatku Krymskej vojny.
   </p>
   <p>
    Prvé jeho dielo, „Detstvo“, bolo vytlačené ešte roku 1852. Razom stal sa ním
         prvotriednym literátom. Nasledoval „Nábeh“, „Chlapectvo“ („Otročestvo“), „Zo zápisiek
         markera“, „Ráno pomeščika“ a „Kozáci“. Všetko toto uzrelo svetlo v „Sovremenniku“, až na
         „Kozákov“, ktorí vyšli v „Russkom vestniku“ Katkova.
   </p>
   <p>
    Kaukazský pobyt jeho bol tedy plodný, on založil slávu mladého spisovateľa. Veliká
         príroda, poetický život v staniciach, svieži kozácky národ priamo stali sa modelmi pre
         tvorivého ducha.
   </p>
   <p>
    Krymská vojna voviedla Tolstého do činnej armády, k štábu kňaza M. D. Gorčakova na
         Dunaji. Roku 1855 dostal komando nad horskou batériou, bojoval pri Černej (4. augusta) a
         zúčastnil sa útoku na Sevastopol (27. augusta). A pri bojovom živote neprestal pracovať
         literárne. On utvoril vtedy perly ohromnej, neobsiahlej ceny: „Sevastopol v decembri roku
         1854“, „Sevastopol v máji roku 1855“ a „Sevastopol v auguste roku 1855“. Tolstoj potom
         utvoril grandióznejšie diela („Vojna a mier“, „Anna Kareninová“), ale vyššie nepomkol sa
         vzhľadom na poéziu a umelecké krásno než v „Sevastopole“, a to preto, že nemyslím, že by
         slovesné umenie v próze mohlo ísť vyššie.
   </p>
   <p>
    Cárica Alexandra Feodorovna prelievala slzy pri čítaní prvej poviedky a cár Nikolaj
         Pavlovič, byvší protektor Puškina, vydal ihneď po prečítaní „Sevastopola“ rozkaz, aby
         Tolstého odvolali z predných vystavených šiancov a dali mu bezpečnejšie miesto. Veliteľ
         pomohol si tak, že poslal Tolstého ako kuriéra do Petrohradu. Možno cár Nikolaj, veliký človek,
    <sup>
     [
     <a class="footnote" href="#ftn.d56e5072" name="d56e5072">
      428
     </a>
     ]
    </sup>
    jedna
    <span class="emphasis">
     <em>
      z najšľachetnejších postáv celej novej histórie
     </em>
    </span>
    ,
         zachránil Rusku velikého spisovateľa, lebo Tolstoj bol až prismelý a staval sa do
         najprudšieho ohňa. Pravda, Tolstoj na konci žitia nebárs bol vďačný potomkom jeho.
   </p>
   <p>
    Tolstoj koncom roku 1855 prišiel do Petrohradu už ako slávny muž, jehož meno bolo na
         ústach u všetkých; mladý dvadsaťsedemročný muž obcoval s prvými hviezdami ruskej
         literatúry: s Gončarovom („Oblomov“), Turgenevom, Ostrovským (dramaturgom), Nekrasovom, Grigorovičom,
    <sup>
     [
     <a class="footnote" href="#ftn.d56e5084" name="d56e5084">
      429
     </a>
     ]
    </sup>
    Družininom,
    <sup>
     [
     <a class="footnote" href="#ftn.d56e5090" name="d56e5090">
      430
     </a>
     ]
    </sup>
    Sologubom,
    <sup>
     [
     <a class="footnote" href="#ftn.d56e5096" name="d56e5096">
      431
     </a>
     ]
    </sup>
    Panajevom,
    <sup>
     [
     <a class="footnote" href="#ftn.d56e5102" name="d56e5102">
      432
     </a>
     ]
    </sup>
    Fetom.
    <sup>
     [
     <a class="footnote" href="#ftn.d56e5108" name="d56e5108">
      433
     </a>
     ]
    </sup>
    Jeho obcovanie s velikánmi súčasnej literatúry nebolo intímne: v ňom sídlila
         hlboká nespokojnosť so sebou i s nimi a temné túženie po niečom lepšom, po tom „pravom“.
         Sám píše, že trápil sa nad tým, „čo je dobré a čo je špatné“ (čto chorošo, čto durno);
         neprišlo mu na um, že zjavené, pozitívne náboženstvo na tieto otázky už dávno dalo určitú
         odpoveď.
   </p>
   <p>
    K banálnym frázistom o „pokroku“, „pokrokovosti“, „progrese“ (voždy boli prázdni a
         namyslení ľudia, hútajúci, že len oni „pokrokária“ preto, že všetko staré odsudzujú, na
         všetko bývalé špincú a nové slovcia vynachádzajú). Tolstoj nepripojil sa, bolo v ňom
         primnoho zdravého zrna, primnoho samostatného talentu. Celá „obličiteľná“
    <sup>
     [
     <a class="footnote" href="#ftn.d56e5116" name="d56e5116">
      434
     </a>
     ]
    </sup>
    (obviňujúca, vyšetrujúca alebo odhaľujúca) literatúra nosí pečať
         beztalentnosti, štréberstva. Naozajstný talent
    <span class="emphasis">
     <em>
      tvorí
     </em>
    </span>
    , a už potom čo z
         toho vyjdú za náuky, to nie je starosť tvorcova. Beztalentní „obličitelia“ žehrú, odsudzujú
         a hynú bez stopy vo vlnách žitia.
   </p>
   <p>
    Tolstoj roku 1857 šiel do Európy. Paríž ho namrzel, on poznal, koľko hnilého a
         šumichrastového je na tom slávnom „progrese“. Preto bol ďaleký raboliepskemu
    <sup>
     [
     <a class="footnote" href="#ftn.d56e5127" name="d56e5127">
      435
     </a>
     ]
    </sup>
    poklonkovaniu sa Západu a cudzine, ako známo, ťažká to choroba ruskej najvyššej
         inteligencie. Jeho poblúdenie hodilo sa na inú stranu, ako nižšie poukážem, vzdor ohromnému
         rešpektu, vzdor opravdivej slavianskej láske, ktorú proti Tolstému cítim.
   </p>
   <p>
    Svoju moróznu náladu, prinesenú zo Západu,
    <sup>
     [
     <a class="footnote" href="#ftn.d56e5135" name="d56e5135">
      436
     </a>
     ]
    </sup>
    vyjadril v poviedkach „Luzern“ a „Albert“. Starší brat jeho Nikolaj zomrel v
         tom roku na suchotiny a Lev počal tuho veriť, že je sám suchotinár, myslel na smrť, a tu ho
         zachvátil mocný pesimizmus, v ktorom objavili sa už zárodky jeho lžifilozofie a
         diletantského teologizovania. Už vtedy napísal paradoxon:
    <span class="emphasis">
     <em>
      „Umenie je lož a ja
            nemôžem milovať krásnu lož“
     </em>
    </span>
    , a to napísal vtedy, keď v duši jeho rodili sa
         veliké obrazy, figúry a deje jeho obrovských, na svet hovoriacich diel. Umelec od hlavy po
         päty vzpiera sa umeniu, ryba vzpiera sa vode, vták spieva sarkazmy na vozduch a horu.
   </p>
   <p>
    Roku 1859 zase len išiel na cesty; z toho pochádzajú práce: „Meteľ“ (preložil Jozef
         Škultéty), „Dvaja husári“ a „Mladosť“, „Stretnutie sa s moskovským známym“, „Tri smrti“ a
         „Rodinné šťastie“ (toto dľa mňa je „Kareninová“ in ovo).
   </p>
   <p>
    Do sveta šiel za pedagogickým účelom: chcel na základe skúseností za hranicou u seba v
         Jasnej Poľane a okolí zariadiť ľudové školy cele nového typu. Chodil po školách a
         inštitútoch, dobročinných spolkoch. V Berlíne navštevoval univerzitu, väzenia i múzeá,
         Schulze-Delitschovské pomocnice atď. Navštívil Weimar, Halle, Wartburg. V Drážďanoch poznal
         sa s Auerbachom. Precestoval Francúzsko, Belgicko, Itáliu a Švajčiarsko. Na týchto cestách
         osobne poznal Proudhona, Lelewela a Liszta.
   </p>
   <p>
    V Jasnej Poľane založil tedy svoju školu, „cudziu každej rutiny, každého násilia a
         disciplíny“. Do jeho školy žiaci chodili, keď chceli, odchodili, kedy sa im zapáčilo, keď
         chceli, učili sa, keď nie, nuž nie; nebolo žiadnych regúl, ani príkazov, ani žiadneho
         prinútenia. Úloha učiteľa bola svojimi rečami tak pritiahnuť žiakov, že oni sami stali sa
         poriadnymi, sami do všetkého sa brali a sami nad sebou držali disciplínu a dozor. Jestli sa
         to nestáva: učiteľ je vinovatý, že nevedel nad deťmi podržať vládu. Voľnosť, doslovná,
         široká voľnosť bola hlavným princípom; toto pochopili jasnopolianske deti výtečne: „keď
         voľnosť, nuž voľnosť“ a neprišli do školy vôbec. Tolstoj pomaly zostal sám; počet
         prihlásivších tak sa scvrkol, že nebolo hodno a možno školu udržovať. No táto pedagogická
         epocha vydala plody: diela Tolstého „O metódach vyučovania“, „O ľudovej vzdelanosti“,
         „Návrh všeobecného plánu školského“, „Výchova a výučba“ atď. Samosebou rozumie sa, že pri
         všetkých podivnostiach spisy tieto obsahujú veľmi mnoho hlbokého, pravdivého a šľachetného.
         Zašlo i ostatných štrnásť škôl, utvorených na princípoch tolstojovských, ako ináč i byť
         nemohlo. Duch môže byť hotový, ale telo je mdlé! S týmto koeficientom trenia
         (Reibungskoefizient) nerátal Tolstoj, ako často potom pri svojich teóriách a učeniach. Deti
         konečne neboli tak nelogické, keď nevediac, „čto chorošo, čto durno“, najprv liezli
         učiteľom na chrbát a potom išli ta, kde bolo ešte voľnejšie, to jest poza školu.
   </p>
   <p>
    Pedagogická činnosť Tolstého ukonala a priviedla do trápneho položenia duchovného. Sám
         vyznáva, že sa ho chytila duchovná choroba a on ušiel kamsi v step k Bakšircom „piť kumys
    <sup>
     [
     <a class="footnote" href="#ftn.d56e5152" name="d56e5152">
      437
     </a>
     ]
    </sup>
    a žiť zverským životom“.
   </p>
   <p>
    Počas pedagogických pokusov počala sa v Tolstom vyvinovať „tolstojovčina“. Zblížil sa k
         ľudu, chcel mu pomôcť a nevedel ako. Počal zúfať a v zúfalstve prišiel na to, že ľudu
         nepomohlo ani oslobodenie, že mu nepomôže ani vzdelanie, ani škola.
   </p>
   <p>
    Proces duchovného nadlomenia, ktorý sa už počínal, pretrhnutý bol nad pomyslenie
         šťastnou okolnosťou: Tolstoj zaľúbil sa a oženil sa s predmetom svojej horúcej lásky. Ženba
         ho prinavrátila svetu, ľuďom, prírode, k tomu „humanum“, čo žiadnemu človeku, čo by stál
         ako vysoko, nemá byť „alienum“.
   </p>
   <p>
    Dňa 23. septembra r. 1862 vzal si za manželku Sofiu Andrejevnu Bersovú, osemnásťročnú
         dcéru moskovského doktora, krásnu, rozvitú a duchaplnú. Erat medicina, prope divina!
    <sup>
     [
     <a class="footnote" href="#ftn.d56e5164" name="d56e5164">
      438
     </a>
     ]
    </sup>
    Rodine Tolstého pribúdalo každoročne o jedného malého člena, on bol nežným
         manželom, milujúcim otcom a príkladným hospodárom. Letom gazdoval a zimy boli obetované
         literatúre. Toto boli blahé časy jeho „rodinného šťastia“, áno i časy jeho zdravej,
         geniálnej, plodohojnej velikej činnosti literárnej. Písaval často celé dni a noci, k veľkým
         prácam robil pilné štúdie, prípravy. A v slobodnom čase mnoho smial sa, hral sa s deťmi,
         vodil ich na prechádzky, robil gymnastiku, behal na korčuliach, jazdil, poľoval.
   </p>
   <p>
    Chcel napísať veľký román z roku 1825 „Dekabristi“
    <sup>
     [
     <a class="footnote" href="#ftn.d56e5173" name="d56e5173">
      439
     </a>
     ]
    </sup>
    a robil k nemu obšírne predštúdie. Neskôr, štúdiami lákaný, opustil epochu roku
         1825 a urobil centrum velikého románu svojho „Vojna i mir“ rok 1812. Iste na šťastie práce,
         autora i ruskej literatúry. Od „Dekabristov“ Tolstoj odstúpil, „lebo pohyb takzvaných
         dekabristov bol preštepený francúzskymi aristokratmi a emigrantmi a nevznikol na ruskej
         pôde, preto Tolstoj nemohol s ním sympatizovať“, svedčí jeho švagor Bers.
   </p>
   <p>
    „Vojna i mir“, ruský, veliký epos, začal vychádzať v „Russkom vestniku“ roku 1865 a
         zakončený bol roku 1869. Sedem ráz ho prepracoval, sedem ráz ho odpísala jeho žena Sofia
         Andrejevna. O tomto homérickom veľčine napísať niečo nového je ťažko: má ono za sebou celú
         velikú literatúru, ba celé literatúry, nakoľko o ňom písalo sa v dvanástich jazykoch.
   </p>
   <p>
    Román „Vojna i mir“ stal sa faktom v živote velikého národa, historickým faktom nie
         menej vážnym, ako nejaká štátna, pragmatická alebo vojenná šťastná akcia, a pritom i veľkým
         poetickým, umeleckým dielom. A roh hojnosti nebol vyprázdnený; Tolstoj, oddýchnuc si málo,
         počal novú epopeju, román „Annu Kareninu“, ktorú šťastlivo dokončil až roku 1876. Oba
         romány sú plody tichého, ustáleného šťastia, rovnováhy duchovnej a bezúhonne zjasneného
         ducha, trebárs už i v nich zvučia nôtky, ktoré neskôr zosilneli v temné výkriky; múza
         lahodnou rukou miernila tendenčnosť, umenie nedovoľovalo prerastať burine, poézia
         osladzovala horkosti sektárskeho „tolstojovania“. Pravda, v posledných kapitolách „Anny
         Kareninovej“ Tolstoj čo Levin počína horko metať sa, smútiť, zúfať nad ničomnosťou
         všetkého, i rodinného šťastia, no všetko vyznie harmonicky. Levin nájde východ a prieduch v
         tomto svojom morálnom samomučení:
    <span class="emphasis">
     <em>
      „dľa duši žiť“, „Boga pomniť“
     </em>
    </span>
    <sup>
     [
     <a class="footnote" href="#ftn.d56e5185" name="d56e5185">
      440
     </a>
     ]
    </sup>
    — na tom sa uspokojí. Zdalo by sa, Tolstoj našiel pevnú pôdu pod nohami. No
         nebolo tak. Ešte roku 1879 bolo badať, že blíži sa tomuto velikému človeku nová krisis
         duchovná, ktorá i skoro nastúpila a pohýbala nielen ním, ale veľkou ekléziou jeho ctiteľov
         a prívržencov.
   </p>
   <p>
    „Vojna i mir“ s „Annou Kareninou“ sú vlastne blížence, prvý román je
         historicko-spoločenský, druhý čisto spoločenský; prvý hrá v rokoch 1805 — 1812 a 1813,
         druhý asi v súčasnej Tolstému vysokej spoločnosti Petrohradu a Moskvy. Nepevnotu
         spoločenskej osnovy, líčenú v „Kareninovej“, Tolstoj označil tragickým životom Anny.
         Poetická sila v oboch románoch je municiózne rovná, iba rozmery sú väčšie v prvom románe.
         Mnoho osôb v „Kareninovej“ má otcov, dedov a ujcov vo „Vojne i mire“. K dvom ruským ženským
         ideálom, k Puškinovej Taťjane a Turgenevovej Líze („Dvorianskoje gnezdo“), Tolstoj dal
         tretí:
    <span class="emphasis">
     <em>
      Natašu
     </em>
    </span>
    z „Vojny i miru“. Mnoho prekrásnych, živých velikých
         typov utvorila veliká literatúra ruská (pripomenúc si len Marfinku z Gončarovovho „Obryvu“,
         tohože a tamže Babušku, Tolstého Kitty atď.), ale k oným dvom pripojujem len Natašu. O nej
         prekrásne hovorí Jevgenij Markov: „Tuším je dostihnutý ideál ruskej ženštiny… nie ideál
         nejakých složných
    <sup>
     [
     <a class="footnote" href="#ftn.d56e5196" name="d56e5196">
      441
     </a>
     ]
    </sup>
    spoločenských pomerov, nejakých fajných zdokonalení urnového i fyzického života
         ľudského,
    <span class="emphasis">
     <em>
      ale ideál prekrásnej ľudskej duše, plnej horúcej lásky ku všetkým,
            plnej mladistvej radosti, mladistvého túženia za životom, plnej vnútornej i zovnútornej
            krásy“
     </em>
    </span>
    , to je Tolstého Nataša vo „Vojne i mire“.
   </p>
   <p>
    Doba velikého slobodného tvorenia, zdalo sa, je už u konca, Tolstoj vhlbuje sa celým
         ohňom svojho temperamentu do záhad ľudského bytu, do záhad duše, svedomia, nesmrteľnosti a
         smrti, a konečne prichodí k rezultátu, ako myslí konečnému, keď na sebe objavil, že blúdil
         dosiaľ ako neveriaci — a teraz stal sa veriacim, stal sa kresťanom. Otvára evanjelium a
         zvlášte piatu, šiestu a siedmu kapitolu Matúša, kde nachádza sa božská, nadzemných mystérií
         plná Kristova kázeň na hore. A z tohoto vysokého zjavenia vytrhuje a nad všetku mieru, nad
         všetko pomyslenie prízvukuje, vynáša tridsiaty deviaty verš piatej kapitoly: „Aby ste
         neodpírali zlému“ — dľa kralického —, „aby ste sa neprotivili zlému“, dľa staroslovenského
         prekladu.
   </p>
   <p>
    Na tomto základe a vôbec na základe samostatného i čiastočne samovoľného
    <span class="emphasis">
     <em>
      „tolkovania“
     </em>
    </span>
    celého evanjelia, pričom Tolstoj nemilosrdne
    <span class="emphasis">
     <em>
      podťahuje
     </em>
    </span>
    len to, čo sa mu zdá súhlasiť s vlastnými teóriami, a
         takže nemilosrdne vynecháva, nechce vidieť to, čo sa mu direktne protiví, vystrojil složné
         stanovisko
    <span class="emphasis">
     <em>
      duchovného pesimizmu
     </em>
    </span>
    , oblial všetko otravou beznádejnosti a
         priamo i zúfalstva. Nasledovalo skoro potom veliké číslo spisov, brožúr a kníh, v ktorých
         silnou, priamo omamujúcou dialektikou Tolstoj zakladá svoj nový názor na svet, Boha a ľudí,
         takže pred nami
    <span class="emphasis">
     <em>
      rodí sa a rastie cele nový, cele iný Tolstoj
     </em>
    </span>
    , nemajúci
         s pravým, emanujúcim z jeho veľkých umeleckých tvorieb nič iného spoločného, ako mohutné
         šľapaje levovské. Vestigia leonis.
   </p>
   <p>
    Mnoho sme písali v týchto skromných novinách o tomto novom obrate, aby sme varovali
         svojich. Tu len konštatujeme pravdu, že prvý
    <span class="emphasis">
     <em>
      náš
     </em>
    </span>
    Tolstoj je plný
         svetla, dobra, tepla, všetko uňho dýše vrelým, pulzujúcim životom, krásou, milosrdenstvom,
         láskou a milotou, zhovievavosťou k chybám, žhúcou horlivosťou po náprave — a tento druhý,
    <span class="emphasis">
     <em>
      nenáš
     </em>
    </span>
    Tolstoj, miláčik všelijakých „Neue fr. Presse“, všetkých
         vrahov a nenávistníkov nášho plemena, a zvlášte krvavých, nezmieriteľných nepriateľov jeho
         národa — povstáva pred našimi očami, pravda, v obrovskom rozmere, ako temný oblak, plný
         smrtiacich bleskov, ako nenávistník všetkého krásneho, jemného v živote, sudca
         bezapelacionálny, odsudzujúci, zatracujúci i skutočné zlo, i skutočnú ničomnosť spolu s
         velikými cnosťami, inštitúciami, činmi, obeťami, spolu s nevinnými, Bohom i náboženstvom
         rozriešenými, dovolenými, ľudstvo udržujúcimi ľudskými konaniami. Evanjelium používa na
         zmarenie evanjelickej pravdy o osobe a božstve Krista. Tie miesta, kde Kristus sám menuje
         sa Bohom, pravdou i cestou, kde hovorí, že on je jediným Spasiteľom, Tolstoj nevidí, nechce
         vidieť. Tu, ako stojíme pred Bohom, z plnej duše nemôžeme ináč vysloviť sa:
    <span class="emphasis">
     <em>
      alebo
            Kristus lhal
     </em>
    </span>
    , keď hovoril: ja a Otec jedno sme, alebo Tolstoj blúdi, a to tým
         horším bludom, že blud svoj chce priviazať na to samé evanjelium. A jestli hovoril Kristus
         v jednom nepravdu, prečo mu Tolstoj verí v inom, prečo zneužíva jeho vytrhaných, čudno
         „tolkovaných“, čudno rozumených slov? Zaplakal by človek, keď čistou dušou vhĺbi sa do
         hroznej priepasti tohoto kolosálneho, a ako ináč byť nemôže u Tolstého, iskrenného,
         úprimného poblúdenia, urputného, hrdého a tvrdého zapierania Krista, a ako tiež ináč byť
         nemôže, na základe hrdého a tvrdého antichristovstva, zapierania, ba práve hanobenia
         cirkvi, cirkvi vo všeobecnosti a pravoslávnej zvlášte. A raz odetý v temný oblak pesimizmu,
         popiera a depce všetko okolo seba: manželskú lásku, umenie a poéziu, históriu svojho
         národa, duševnú krásu samých seba za bratov obetovavších hérosov-mučeníkov, lesklú zbraň
         hrdinského a pritom skromného vojska, cit patriotizmu, lásku k národnosti, slávu prešlosti
         i nádej budúcnosti, duchovné činy monachov, kultúru prastarého náboženstva, toho
         náboženstva, ktorého silou zachránila sa samostatnosť národa, ktorého duchovným veľčinom
         skrslo písmo, skrsol jazyk, ktorého pomocou Tolstoj kresal veliké svoje poetické, umelecké
         tvorby, ktoré mu priniesli vehlas, slávu, nesmrteľnosť časnú!
   </p>
   <p>
    Avšak púšťať sa do sledovania všetkých paradoxov a protirečí tolstojovčine nie je tu
         miestne a bola o nich častejšie reč.
   </p>
   <p>
    Ale i tu nie všetko vyšlo disharmonicky: veliký umelecký dar vyrovnal nejeden výmoľ.
         Asketické oduševnenie Tolstého, ktoré ho urobilo absolútnym vegetariánom, prinieslo i
         krásne plody: poučné, vysoko mravné poviedky pre ľud, i u nás všeobecne známe: „Čem ľudi živy“,
    <sup>
     [
     <a class="footnote" href="#ftn.d56e5236" name="d56e5236">
      442
     </a>
     ]
    </sup>
    „Bog pravdu vidit, da neskoro skažet“,
    <sup>
     [
     <a class="footnote" href="#ftn.d56e5242" name="d56e5242">
      443
     </a>
     ]
    </sup>
    „Upustiš ogoň, ne potušiš“,
    <sup>
     [
     <a class="footnote" href="#ftn.d56e5248" name="d56e5248">
      444
     </a>
     ]
    </sup>
    „Svečka“,
    <sup>
     [
     <a class="footnote" href="#ftn.d56e5254" name="d56e5254">
      445
     </a>
     ]
    </sup>
    „Dva starika“,
    <sup>
     [
     <a class="footnote" href="#ftn.d56e5260" name="d56e5260">
      446
     </a>
     ]
    </sup>
    „Kde ľubov, tam i Bog“
    <sup>
     [
     <a class="footnote" href="#ftn.d56e5267" name="d56e5267">
      447
     </a>
     ]
    </sup>
    atď. atď.
   </p>
   <p>
    Nevinné vegetariánstvo Tolstého bolo preuveličené a ďaleko cez hranice prehnané jeho
         žiakmi. Oni držali škrupinu za jadro, ako temer všetci epigóni. Čo jesť a čo nejesť, stalo
         sa u nich akousi rituálnou dôležitosťou. Jestli by sme my obyčajní nesvätí mäsožrúti toľko
         mysleli, toľko hovorili o jedle, tak sa s ním maznali, ako to robili tolstojovci, celý svet
         by o inom nehovoril ako o kuchyni a špajskarta bola by svätým písmom.
   </p>
   <p>
    Vôbec, jestli by sme tolstojovčinu, učenie Tolstého z jeho posledných rokov chceli
         posúdiť po ovocí, po epigónoch, po skutkoch a žití jeho žiakov, urobili by sme krivdu jeho
         osobe, jeho etickej čistote, jeho vznešeným a iskrenným pohnútkam. Bol by to súd tvrdý a
         nespravodlivý dotyčne jeho samého, lebo veru čudných patrónov známe, prisahajúcich na
         tolstojovčinu! Horké ovocie odpadlo zo stromu jeho „tolkovania“!
   </p>
   <p>
    Z polotmy špekulatívneho mudrovania časom vyrvala Tolstého múza svojou bielou rukou.
         Pravda, z jeho poetických diel už sňatý je peľ životnej jasnoty. Tak jeho smrť „Ivana Iľjiča“
    <sup>
     [
     <a class="footnote" href="#ftn.d56e5280" name="d56e5280">
      448
     </a>
     ]
    </sup>
    líči majestát smrti ako kontrast malichernosti a márnotratnosti ostatných
         ľudských diel a záujmov. Smrť je to dôležité, ba jedine dôležité, pravdivé, nevyhnutné a
         veľké — to asi vycítili sme z tohoto strašného, potriasajúceho románu. K životu prizerá sa
         opäť v utešenej rozprávke „Gazda i sluha“ („Chozjajin i rabotnik“), kde nevoľne zahovorilo
         Tolstého dobré, nežné srdce. Celkom tendenciou, paradoxami a schválnosťou ubité je to, čo v
         „Kreutzerovej sonáte“
    <sup>
     [
     <a class="footnote" href="#ftn.d56e5286" name="d56e5286">
      449
     </a>
     ]
    </sup>
    je umeleckého a poetického. Pravda, ani tu nechýbajú „vestigia leonis“, ale
         sama povesť, zvlášte jej doslov dochádza až do Herkulových stĺpov, ba ide až za ne, kde
         prestáva všetko ľudské a otvára sa nahá priepasť „ničoho“, studená tlama smrti a zahynutia.
         K čomu je to dobré? A muž, ktorý káže mier, „neprotivenie sa zlu“, absolútne slúženie
         blížnym, odpúšťanie, podávanie líca na druhé zaucho, ako ten samý muž súdi o blížnych, o
         celej kategórii, o celom velikom stave blížnych, o stave, ktorý tak mnoho bied obľahčuje, o
         doktoroch? Padúchmi ich zovie v návale ohromného hnevu, všetkých, všetkých. A ako javí sa
         tolstojovské odpúšťanie, milovanie, ustupovanie, slúženie, milosrdie, láska, pokora, keď
         príde reč na kňazov, na vojakov? Poslední sú mu do „
    <span class="emphasis">
     <em>
      bláznovských
     </em>
    </span>
    (šutovských) šiat poobliekaní vražedníci“ a z božej služby u oltára, z kňaza, stojaceho
         pred ním, robí tupý posmech a tvrdý, hrdý sarkazmus. (Vo „Voskresení“ a inde.) A to ten
         samý Tolstoj, ktorý napísal predtým tieto riadky: „Kroky duchovného vyrušili ma zo
         zádumčivosti. Ja som ho poprosil, aby ma požehnal a s veľkou radosťou (udovoľstvije)
         poceľoval som jeho žltkastú neveľkú ruku. Spovedal som sa. Keď skončila sa spoveď a ja som,
         utlačivši stud, jemu všetko povedal, čo mi bolo na duši, on položil mi na hlavu ruky a
         svojím zvučným, tichým hlasom riekol: ,Nech je nad tebou, syn môj, blahoslavenie Otca
         nebeského, nech zachráni v tebe navždy vieru, krotkosť a skromnosť (smirenije). Amiň.‘ Ja
         som bol celkom šťastlivý, slzy šťastia tisli sa mi k hrdlu, i poceloval som skladky jeho
         čierneho rúcha a zdvihol som hlavu. Tvár mnícha bola celkom pokojná. Bol som celý unesený
         blahým citom, a bojac sa niečím ho rozohnať, rýchlo odobral som sa od duchovného, nehľadel
         som po stranách, aby som sa nestal roztržitým, vyšiel som za ohradu.“
   </p>
   <p>
    Konečne vnútorné city a presvedčenia môžu meniť sa behom rokov v búrke udalostí, v dlhom
         rade skúseností, pri večnom trení sa o svet a ľudí rozmanitých zmýšľaní. Prečo by taký
         veliký duch, večne vriaci, večne naplnený blahorodým nepokojom, iskrennou túžbou za
         poznaním pravdy, nemohol natknúť sa na pochybnosti, prečo by taká ostrá dialektika nemohla
         rýpať na veciach kresťanského zjavenia dobrodušne, bez schválnosti, samostatne? Hotové
         prijímať a nestarať sa ďalej je ľahšie, než samému predierať sa cez zátone pochýb, záhad a
         duchovných borieb. Ale kdeže berie sa u Tolstého — povedzme — tá neodôvodnená chladnosť k
         tomu, čo milé a drahé je nečítaným miliónom jeho národa, jeho plemena? A z chladnosti
         zrodené vehementné napádanie na samé jestvovanie národa, na základy jeho národného,
         štátneho žitia a bytia? Na jednej strane roku 1891 — 1892 ohnivou dušou, vlastnou rukou,
         vlastným grošom beží pomáhať hladujúcemu ľudu, s rodinou svojou vysluhuje mu, kŕmi
         tisícich, zaodieva skrahlých, píše blýskavé brožúry za nich, zbiera ohromné sumy, nakupuje
         im na zimu potravu. Ale čo znamená táto veľmi obmedzená pomoc ľudu proti jeho národnej
         existencii, jeho samostatnosti, jeho velikým duchovným pokladom, jeho jazyku, jeho
         histórii, jeho menu, jeho celej budúcnosti, ktorú Tolstoj na druhej strane podtína sekerou
         svojej kolosálnej skepsy, omračuje mrazom svojho pesimizmu, svojej priamo zúrivej kritiky?
         Kdeže niet zla, hriechov? Sám hovorí kdesi (pravda, ešte na počiatku svojej blýskavej
         literárnej činnosti), že i
    <span class="emphasis">
     <em>
      dobré víno má svoju usadlinu
     </em>
    </span>
    , svoje
         kvasnice na spodku vína, ale zato neslobodno všetko hýbať, všetko miešať, aby víno
         nestratilo lesk, chuť, zdravotu a tak všetky svoje dobré a užitočné vlastnosti. A Tolstoj
         nemilosrdnou rukou búri a mieša práve len tieto kvasnice, túto usadlinu, aby neostalo
         kvapky zdravého vína. V jeho poslednom románe „Voskresenie“ niet poctivej duše v celom
         súdobnom a administratívnom svete, čo by aspoň duše dušičky — to je tam samý zlosyn;
         naproti tomu celá ľudská hodnosť, nevina a vôbec ľudia, zaslúživší sympatie velikého poetu,
         sedia výlučne po temniciach, väzeniach, katorgách. Tak nám prichodí, ľudia zamenili si
         miesta, na zodpovedných miestach sudcov, oficierov, správcov mali by sedieť tí „katoržníci“
         a oni všetci zasluhujú reťaze a temnice. A potom ku komu obrátila by sa sympatia veľkého
         spisovateľa, keby na čele Červeného kríža, v salónoch Petrohradu a Moskvy sedeli Katuše a
         iné vyslúžilkyne domov tolerancie??
   </p>
   <p>
    Aký by mohutný, potriasajúci bol druhý Tolstoj, čo by i následky jeho „tolku“ uvrhli
         boli mnohých ľudí do zmätkov duchovných, prvý Tolstoj,
    <span class="emphasis">
     <em>
      náš
     </em>
    </span>
    Tolstoj je
         prisilný, priveliký, prislávny a mocný, než by mohol byť vyzdvihnutý, paralyzovaný tamtým
         druhým. Veď i vehlas toho druhého spočíva len na zásluhách a vehlase prvého: keby Tolstoj
         nemal v arzenáli svojej slávy: „Vojnu i mir“, „Annu Kareninu“, „Sevastopol“, „Detstvo,
         chlapectvo, mládenectvo“, „Kozákov“, veruže by jeho „tolky“, jeho „V čom moja viera“, jeho
         kuriózne vydanie „Evanjelia“, jeho doslov ku „Kreutzerovej sonáte“, veru by všetko jeho
         napádanie na vieru, Krista, na národ i národnosť, patriotizmus, vojsko, pravoslávie, cára,
         na vlasť a štát zmizlo bolo v temnote takzvanej „podpolnej“ (podzemnej) nihilistickej literatúry,
    <sup>
     [
     <a class="footnote" href="#ftn.d56e5305" name="d56e5305">
      450
     </a>
     ]
    </sup>
    ktorou emigranti, nespokojenci, idolopoklonníci západnej kultúry, revolucionári
         a anarchisti zaplňujú zahraničné knižné trhoviská. Kadejakí Čertkovovia a Biriukovovia a
         podobní oblažovatelia vlasti zo všelijakých Londýnov, Zürichov a Parížov nemohli by tyť z
         jeho sadla, boli by nemožní a jestli, tedy istotne smiešni.
   </p>
   <p>
    Tolstoj rozlial talentom, géniom svojím toľko svetla a tepla na ruskú zem a celé
         Slovanstvo, že zaslúži úctu, vďaku, obdiv a oslavu, ktorú mu z plnej duše oddávame i my
         skromní pozorovatelia našich verejných a duchovných diel. „Jeho literárna činnosť — píše
         ,Novoje vremija‘ k jeho jubileu — bezosporno rozšírila pokladnicu vyvýšených myšlienok i
         citov, ktoré môžu slúžiť osnovou mravného života. Vysoká šľachetnosť jeho duše ukazuje sa v
         bezpodmienečnej pravdivosti, nepodkupnej úprimnosti a nezávislosti od osôb a mienok. Preto
         žiadny zo súvekých spisovateľov nemôže sa mu rovnať v sile vlívania na ľudské srdce. Nech
         by akokoľvek mysleli o jeho chybách a paradoxoch, ani antagonisti jeho nemôžu tajiť čistotu
         jeho úmyslov, nepodkupnosť svedomia a kázania lásky i dobra, v tom zmysle, ako to on
         pochopuje.“ Velikí ľudia, veliké cnosti i veliké chyby. Poklesky zmaže čas a prirodzený
         zdravý vývin národa, veľkosť, čistota, krása a sláva jeho skvieť sa budú až po ďaleké
         hranice žitia, ktoré dopraje Hospodin velikému plemenu slavianskemu.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e5046" name="ftn.d56e5046">
        426
       </a>
       ]
      </sup>
      „Národnie noviny“ 1902, č. 108 — 110.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5058" name="ftn.d56e5058">
        427
       </a>
       ]
      </sup>
      <span class="emphasis">
       <em>
        zobral sa na Kaukaz
       </em>
      </span>
      — Tolstoj odišiel na Kaukaz roku 1851 a
               zostal tam do roku 1854 najprv ako dobrovoľník, potom ako junker a dôstojník.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5072" name="ftn.d56e5072">
        428
       </a>
       ]
      </sup>
      <span class="emphasis">
       <em>
        cár Nikolaj, veliký človek
       </em>
      </span>
      — na tomto mieste konzervatívny a
               nekritický Vajanský dáva zvlášť silný výraz svojmu zbožňovaniu ruského cárizmu a
               samoderžavia; ako na mnohých iných miestach, ani tu nevidí temné stránky
               samoderžavia, najviac v sociálnej oblasti
     </p>
    </div>
    <div class="footnote">
     <p>
      <sup>
       [
       <a class="para" href="#d56e5084" name="ftn.d56e5084">
        429
       </a>
       ]
      </sup>
      <span class="emphasis">
       <em>
        Grigorovič
       </em>
      </span>
      — Grigorovič, D. V. (1822 — 1864), ruský
               spisovateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e5090" name="ftn.d56e5090">
        430
       </a>
       ]
      </sup>
      <span class="emphasis">
       <em>
        Družinin
       </em>
      </span>
      — Družinin, A. V. (1824 — 1864), ruský kritik a
               spisovateľ. V rokoch 1847 — 1856 bol spolupracovníkom „Sovremennika“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5096" name="ftn.d56e5096">
        431
       </a>
       ]
      </sup>
      <span class="emphasis">
       <em>
        Sologub
       </em>
      </span>
      — Sologub, V. A. (1813 — 1882), ruský
               spisovateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e5102" name="ftn.d56e5102">
        432
       </a>
       ]
      </sup>
      <span class="emphasis">
       <em>
        Panajev
       </em>
      </span>
      — Panajev, I. I. (1812 — 1862), fejtonista,
               spolu-redaktor v „Sovremenniku“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5108" name="ftn.d56e5108">
        433
       </a>
       ]
      </sup>
      <span class="emphasis">
       <em>
        Fet
       </em>
      </span>
      — Fet, A. A. (Šenšin), (1820 — 1692), ruský básnik
     </p>
    </div>
    <div class="footnote">
     <p>
      <sup>
       [
       <a class="para" href="#d56e5116" name="ftn.d56e5116">
        434
       </a>
       ]
      </sup>
      <span class="emphasis">
       <em>
        obličiteľ
       </em>
      </span>
      — žalobca, usvedčovateľ, odhaľovateľ
     </p>
    </div>
    <div class="footnote">
     <p>
      <sup>
       [
       <a class="para" href="#d56e5127" name="ftn.d56e5127">
        435
       </a>
       ]
      </sup>
      <span class="emphasis">
       <em>
        raboliepsky
       </em>
      </span>
      — otrocký, ponížený, pochlebnícky
     </p>
    </div>
    <div class="footnote">
     <p>
      <sup>
       [
       <a class="para" href="#d56e5135" name="ftn.d56e5135">
        436
       </a>
       ]
      </sup>
      <span class="emphasis">
       <em>
        náladu, prinesenú zo Západu
       </em>
      </span>
      — z Európy sa Tolstoj vrátil
               koncom júla 1857
     </p>
    </div>
    <div class="footnote">
     <p>
      <sup>
       [
       <a class="para" href="#d56e5152" name="ftn.d56e5152">
        437
       </a>
       ]
      </sup>
      <span class="emphasis">
       <em>
        kumys
       </em>
      </span>
      — tatársky nápoj z kvaseného kobylieho mlieka, známy
               najmä na Kaukaze
     </p>
    </div>
    <div class="footnote">
     <p>
      <sup>
       [
       <a class="para" href="#d56e5164" name="ftn.d56e5164">
        438
       </a>
       ]
      </sup>
      <span class="emphasis">
       <em>
        Erat medicina prope divina!
       </em>
      </span>
      — (lat.) Dosl.: Bola temer
               božským liekom — v prenesenom význame vzťahuje sa na jeho ženu
     </p>
    </div>
    <div class="footnote">
     <p>
      <sup>
       [
       <a class="para" href="#d56e5173" name="ftn.d56e5173">
        439
       </a>
       ]
      </sup>
      <span class="emphasis">
       <em>
        Chcel napísať veľký román z roku 1825 „Dekabristi“
       </em>
      </span>
      — Týmto
               problémom sa Vajanský zaoberá v článku „Prečo Tolstoj nenapísal román ,Dekabristi‘“
               („Národnie noviny“ 1904, č. 76, str. 3 — 4).
     </p>
    </div>
    <div class="footnote">
     <p>
      <sup>
       [
       <a class="para" href="#d56e5185" name="ftn.d56e5185">
        440
       </a>
       ]
      </sup>
      <span class="emphasis">
       <em>
        „dľa duši žiť“, „Boga pomniť“
       </em>
      </span>
      — (rus.) „žiť podľa svedomia“,
               „pamätať na Boha“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5196" name="ftn.d56e5196">
        441
       </a>
       ]
      </sup>
      <span class="emphasis">
       <em>
        složný
       </em>
      </span>
      — zložitý, komplikovaný
     </p>
    </div>
    <div class="footnote">
     <p>
      <sup>
       [
       <a class="para" href="#d56e5236" name="ftn.d56e5236">
        442
       </a>
       ]
      </sup>
      <span class="emphasis">
       <em>
        „Čem ľudi živy“
       </em>
      </span>
      — (rus.) „Čím ľudia žijú“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5242" name="ftn.d56e5242">
        443
       </a>
       ]
      </sup>
      <span class="emphasis">
       <em>
        „Bog pravdu vidit, da neskoro skažet“
       </em>
      </span>
      — (rus.) „Boh vidí
               pravdu, ale neskoro ju vyjaví“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5248" name="ftn.d56e5248">
        444
       </a>
       ]
      </sup>
      <span class="emphasis">
       <em>
        „Upustíš ogoň, ne potušiš“
       </em>
      </span>
      — (rus.) „Čo zapáliš,
               neuhasíš“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5254" name="ftn.d56e5254">
        445
       </a>
       ]
      </sup>
      <span class="emphasis">
       <em>
        „Svečka“
       </em>
      </span>
      — (rus.) „Sviečka“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5260" name="ftn.d56e5260">
        446
       </a>
       ]
      </sup>
      <span class="emphasis">
       <em>
        „Dva starika“
       </em>
      </span>
      — (rus.) „Dvaja starci“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5267" name="ftn.d56e5267">
        447
       </a>
       ]
      </sup>
      <span class="emphasis">
       <em>
        „Kde ľubov, tam i Bog“
       </em>
      </span>
      — (rus.) „Kde láska, tam Boh“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5280" name="ftn.d56e5280">
        448
       </a>
       ]
      </sup>
      <span class="emphasis">
       <em>
        „Smrť Ivana Iľjiča“
       </em>
      </span>
      — z roku 1886
     </p>
    </div>
    <div class="footnote">
     <p>
      <sup>
       [
       <a class="para" href="#d56e5286" name="ftn.d56e5286">
        449
       </a>
       ]
      </sup>
      <span class="emphasis">
       <em>
        „Kreutzerova sonáta“
       </em>
      </span>
      — z rokov 1887 — 1889
     </p>
    </div>
    <div class="footnote">
     <p>
      <sup>
       [
       <a class="para" href="#d56e5305" name="ftn.d56e5305">
        450
       </a>
       ]
      </sup>
      <span class="emphasis">
       <em>
        v temnote takzvanej „podpolnej“ (podzemnej) nihilistickej
                  literatúry
       </em>
      </span>
      — Vajanský neoprávnene dáva Tolstého do súvisu s revolučnými
               spisovateľmi, ktorých zase nesprávne zamieňa s dekadentnými nihilistami; diela,
               ktorými Tolstoj zaujal negatívny postoj k niektorým zjavom ruského sveta (národnosť,
               vojsko, pravoslávie, cár, štát atď.) patria k vrcholom ruského kritického
               realizmu.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e5315">
       </a>
       Lev Nikolajevič Tolstoj I
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e5322" name="d56e5322">
      451
     </a>
     ]
    </sup>
   </p>
   <p>
   </p>
   <p>
    Muž, z nehož vyprýštila sa jedna z najvyšších emanácií slavianskeho ducha,
    <span class="emphasis">
     <em>
      Lev
            Nikolajevič Tolstoj
     </em>
    </span>
    , dožil vek osemdesiatročný. Nerozpomenúť sa na deň jeho
         narodenia, bolo by nevďakou proti nemu a hriešnym neprízvukovaním velikej hrdosti, velikého
         daru božieho, udeleného velikému plemenu nášmu. Ešte i zaťatý nepriateľ všetkého, čo len
         zďaleka zavanie duchom slavianskym a silou slavianskou, „Pester Lloyd“, končí svoj článok o
         Tolstom: „Nie, Tolstoj je veľký. My kloníme sa v úcte pred básnikom ,Vojny a mieru‘, ,Anny
         Kareninovej‘ atď. V Rusku niet väčšieho, v západnej Európe nemožno k jeho boku postaviť
         rovnocenného. On bude večne žiť v panteóne hérosov človečenstva… Ale nie tak Tolstoj ako
         náboženský vyznavač… Keby všetko to, čo učí druhých konať, sám bol vykonal, museli by sme
         pred ním do prachu padnúť. Vtedy by ale nesedel v Jasnej Poľane…“
   </p>
   <p>
    Ten samý úsudok povedali sme práve pred šestnástimi rokmi a neberieme z toho nazad ani
         jotu, ani punktíčka nad jotou. Cudzieho človeka primäl k takému úsudku studený rozum, nás
         primälo srdce, pokrvný cit a náruživá láska k nešťastnému, hrozným borbám vystavenému
         Slavianstvu v makro- i mikrokozmickom zmysle. Srdce a cit mali prioritu. Ony vždy skôr
         trafia do centra než dôvtip a rozum špekulatívny.
   </p>
   <p>
    Nad Tolstým básnikom, umelcom, estetickým spisovateľom je súd zakončený i v najvyššom
         apelacionálnom fóre. Najvyššie superlatívy nevyzdvihnú jeho význam, jeho váhu v slavianskej
         i svetovej literatúre. Najostrejšie rozbory neposkytnú viac osvetlenia, než lektúra jeho
         diel. Lebo v čom je jeho nesmierna veľkosť? Nie v tendencii, ani v reflexii, ale
    <span class="emphasis">
     <em>
      v obrazoch a typoch
     </em>
    </span>
    , v utvorení osôb a duší osôb, v odhalení
         faktami toho, čím človek žije, cíti, teší sa i smúti, miluje a nenávidí, ľubuje sa a hrozí,
         vystupuje i klesá, tvorí činy altruizmu i egoizmu, hreší i koná dobré diela. A to samé
         platí i o prírode a vnešných zjavoch všehomíra, nakoľko sa ich dotýka jeho tvorivá
         fantázia. Pravý triumf svätí mať príroda v jeho „Kozákoch“. Tam je step i hora, rieka i
         vrch spoludejstvujúcou veličinou románu a či rozprávky, ako skromne nazval Tolstoj toto
         prvé veľké svoje dieťa. Tolstoj predvádza nám skutočne duchovný vesmír poézie: i
         drámu-tragédiu, i satiru skutkov, nie slov a aperçu,
    <sup>
     [
     <a class="footnote" href="#ftn.d56e5342" name="d56e5342">
      452
     </a>
     ]
    </sup>
    i lyriku citov i plavný tok epiky širokej ako Volga a hlbokej ako more
         Chválinské. Asnáď jedného niet v jeho životnom diele:
    <span class="emphasis">
     <em>
      humoru
     </em>
    </span>
    , ktorý
         tak okoreňuje a voňavou robí poéziu kongeniálneho a nie menšieho Alexandra Sergejeviča
         Puškina a velikého umelca Ivana Sergejeviča Turgeneva.
   </p>
   <p>
    A nad oboch vyniká Tolstoj-poeta: velikým, činným patriotizmom v svojom prozaickom epose
         „Vojna a mier“. Jeho otčina a jeho epos sú v pravej proporcii. Básnik s menšou otčinou,
         majúcou obmedzenejšie úlohy na svete a v človečenstve nemohol by pri všetkom géniu svojom
         stvoriť takú kolosálnu epopeju svojho národa.
   </p>
   <p>
    Veľkých slov darmo hľadáš v Tolstého veľkom epose, prostriedky jeho sú jednoduché ako u
         sochára. Nie udalosti a osobnosti svetové (ony akoby sa diali a konali za kulisňami a na
         prknách sú ľudia pomerne málo významní s výnimkou Napoleona a Kutuzova), ale udalosti
         rodinného a súkromného života nesú veľkú oblohu jeho diela. Napoleon a Kutuzov sú figúrami
         epizodickými. Divná, predivná vec: ide o epos národa v časoch gigantického vzrušenia, a
         taký kapitálny dejateľ ako Bonaparte, taký héros skutočný ako Kutuzov, maľovaní sú v
         ďalekej perspektíve, zmenšení oddialenosťou a grófi Rostovovci a Bezuchovovci vystupujú v
         životnej veľkosti na samom blízkom proscéniu — a veľkosť obrazu netrpí, vernosť poetického
         zrkadla ničím nie je zmazaná a nijakou hmlou zadýchnutá. Ale veď i Homér borbu celej Helady
         so svetom maloaziatským odzrkadlil v osobách a skutkoch malých gréckych hegemónov;
    <span class="emphasis">
     <em>
      Tolstoj sa blíži v svojom epose „Vojna a mier“ Homérovi
     </em>
    </span>
    — väčšej
         slávy, väčšieho uznania, vyššieho superlatívu, blýskavejšej oslavy mu dať nevládzeme, a čo
         je pri nej najlepšie, že ona nie je preuveličením, nie frázou, nie v zmysle „si parva licet
         componere magnis“,
    <sup>
     [
     <a class="footnote" href="#ftn.d56e5356" name="d56e5356">
      453
     </a>
     ]
    </sup>
    ale je naším plným, svätým, hlbokým presvedčením, je úprimnosťou otvorenou,
         čestnou a neodvolateľnou. To je náš vienok z čistých slovenských kvietkov, položený v
         predsieni jasnopoľanského kaštieľa; do vnútornej svätyne vnikať s oslavou a vencami zlatými
         ponechávame šťastnejším a mocnejším.
   </p>
   <p>
    V srdečnom oduševnenom umilení, v hlbokej vďačnosti, v opravdivej zaľúbenosti do
         básnika-umelca, v otvorenom, velikom úžase obdivu tvorivého génia, ťažko je nám dotknúť sa
         strún, ktoré rušia sladkú harmóniu. Ale poneváč náš duchovný héros, náš gigant v dŕžave
         umeleckých obrazov a citov, stal sa nevoľne
    <span class="emphasis">
     <em>
      oružím vrahov, pomýlencov a
            hlupcov
     </em>
    </span>
    , nemôžeme nevysloviť krátkymi, tak sväto-úprimnými slovami, ako sú
         hore vyššie slová našej úcty a nášho bezpodmienečného obdivu, že
    <span class="emphasis">
     <em>
      Tolstoj stal sa
            i veľkým zapierateľom a rozrušiteľom všetkého, čím žil slaviansky svet
     </em>
    </span>
    , ktorý
         ho bol oduševnil a spravil z neho slavianskeho homerída. Tu platí doslovne, v
         potencírovanej sile a pravdivosti, Goetheho tvrdé, pravdivé, kárajúce, sarkastické slovo:
         „Es ist etwas Schreckliches um einen vorzüglichen Mann, an dem sich die Dummen was zu Gute thun.“
    <sup>
     [
     <a class="footnote" href="#ftn.d56e5370" name="d56e5370">
      454
     </a>
     ]
    </sup>
    No nielen hlúpi, ale i zlí, strojaci večné úklady, krvosmilnou, diabolskou
         nenávisťou nenávidiaci nielen ruský národ, ale i celé Slavianstvo.
   </p>
   <p>
    O plemenných, rasových nedobroželateľoch
    <sup>
     [
     <a class="footnote" href="#ftn.d56e5378" name="d56e5378">
      455
     </a>
     ]
    </sup>
    nehovoríme. Medzi plemenami po božom dopustení panuje istá elektrická
         napnutosť, plus a mínus vážiacich sa síl, napnutosť, ktorá rada používa k svojmu prospechu
         chyby a poklesky súpera. Ale aby sme nemohli byť pomenovaní pustoslovnými, prinútení sme
         podať príklad, akí ľudia chvastajú sa Tolstým a píšu o ňom prázdne dityramby. V istom
         časopise (nomina sunt odiosa)
    <sup>
     [
     <a class="footnote" href="#ftn.d56e5384" name="d56e5384">
      456
     </a>
     ]
    </sup>
    k oslave Tolstého stojí: „
    <span class="emphasis">
     <em>
      ,Vláda tmy‘
     </em>
    </span>
    (,Vlasť tmy‘,
         Tolstého dedinská dráma), v tejto propagačnej dráme stavia Tolstoj proti mestskému
         zhýralému životu prostý život sedliacky.“ Vo „Vláde tmy“ je pekný „prostý“ život
         sedliacky!! Tam o nejakej antitéze života meštianskeho a vidieckeho niet ani chlpa, ale je
         práve
    <span class="emphasis">
     <em>
      zhýralý život sedliacky
     </em>
    </span>
    líčený uhľo-čiernymi farbami (až po
         prašťanie kôstočiek vraždeného nemanželského decka, až po smilstvo a všemožný rozvrat!).
         Kuriózny oslavovateľ Tolstého, ktorý knižky „Vlasť tmy“ ani nevidel! A to stojí v článku na
         oslavu Tolstého z príležitosti osemdesiatročných narodenín!! Ako si váži časopis svoje
         obecenstvo, keď trpí v redakcii takéto strečkujúce teľa!!
   </p>
   <p>
    A to sú oni, títo strečkujúci oslavovatelia, ktorým ľúbi sa práve činnosť Tolstého
         rozrušiteľná, negujúca, ako ekrazit roztreskuje všetko veľké, sväté a životné ruského
         národa i súkromného ľudského živého človeka a občana. Ale horkýže ľúbi sa! Veď oni i v
         tomto ohľade toľko znajú o Tolstého duchovnom sektantstve, koľko onen citovaný autor o
         „Vláde tmy“. „Veľký človek i mýlieva sa veľmi,“ hovorieval môj otec. Tolstoj prešiel do
         oblasti, kde niet poézie, a ako Bohom posvätený poeta nemohol cesty pomýliť.
    <span class="emphasis">
     <em>
      Hmlu, hustú, hrubú hmlu napustil na duchovnú ríšu nášho slavianskeho myslenia
            a cítenia.
     </em>
    </span>
   </p>
   <p>
    „Je konečne na nebi slnko,“ píše L. Tichomirov, „i nad takýmito hmlami! Ono môže ich
         rozohnať, môžu i samú tú hmlu zhustiť na blahotvorné kvapky rosy alebo i na požehnaný,
         živiteľný dážď. Ale toto už nebude dielom Tolstého, ale dielom niekoho druhého, spôsobného
         i veriť v oblasti viery, i vedieť mnoho v oblasti vedy, a preto niesť ľudstvu nie chaos,
         ale harmóniu života.“
   </p>
   <p>
    Práve tak tešili sme sa i my pred šestnástimi rokmi, píšuc:
    <sup>
     [
     <a class="footnote" href="#ftn.d56e5406" name="d56e5406">
      457
     </a>
     ]
    </sup>
   </p>
   <p>
    „My vidíme pred sebou čudný, kolosálny obraz človeka, ktorý v umení vzniesol sa na
         výšinu slavianskeho, ba vôbec svetového Parnasu, dokázal čistotu duše, dobrotu srdca i
         bohatstvo citu, človeka, ktorý i na diele stal sa bohatierom srdečnej dobroty,
         milosrdenstva i lásky k blížnemu, a v ten samý čas svojím mudrovaním ruší i blaho, i
         krásotu, i vieru, i česť národa, i religióznosť, i detinnú nádej, i každý ľudský cit. Je to
         muž, ku ktorému my všetci túžime s láskou i obdivom ako k umelcovi i človekovi, no ktorého
         ako mudrca chvália len tí, ktorí by radi zničiť i nás, i jeho, zotrieť z tvári zeme i zo
         sféry človečenskej civilizácie. Úprimná je naša láska k poetovi, ale podozrivá je pochvala
         vrahov.“
   </p>
   <p>
    „No my veríme, že všetko svetlé, stvorené Tolstým, ostane naveky večné k obodreniu a
         vozvýšeniu velikého slavianskeho plemena. Veď i slnečné spektrum má nevysvetliteľné temné
         prúžky medzi svojimi farbami. Temné prúžky v duchovnom spektre Leva Nikolajeviča Tolstého
         stratia sa, keď všetky farby zlejú sa v biele, večné slnečné svetlo všenárodnej pamäti.“
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e5322" name="ftn.d56e5322">
        451
       </a>
       ]
      </sup>
      „Národnie noviny“ 1908, č. 107.
     </p>
     <p>
      Pôvodný titul článku: Lev Nikolajevič Tolstoj 1828 — 1908.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5342" name="ftn.d56e5342">
        452
       </a>
       ]
      </sup>
      aperçu — (fr.) prehľad, skica, náčrtok
     </p>
    </div>
    <div class="footnote">
     <p>
      <sup>
       [
       <a class="para" href="#d56e5356" name="ftn.d56e5356">
        453
       </a>
       ]
      </sup>
      <span class="emphasis">
       <em>
        „si parva licet componere magnis“
       </em>
      </span>
      — (lat.) „ak možno
               porovnávať malé s veľkým“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5370" name="ftn.d56e5370">
        454
       </a>
       ]
      </sup>
      <span class="emphasis">
       <em>
        „Es ist etwas Schreckliches um einen vorzüglichen Mann, an dem sich die
                  Dummen was zu Gute thun.“
       </em>
      </span>
      — (nem.) „Je to hrozné pre významného muža,
               ak z neho ťažia hlupáci.“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5378" name="ftn.d56e5378">
        455
       </a>
       ]
      </sup>
      <span class="emphasis">
       <em>
        nedobroželateľ
       </em>
      </span>
      — závistník, neprajník
     </p>
    </div>
    <div class="footnote">
     <p>
      <sup>
       [
       <a class="para" href="#d56e5384" name="ftn.d56e5384">
        456
       </a>
       ]
      </sup>
      <span class="emphasis">
       <em>
        nomina sunt odiosa
       </em>
      </span>
      — (lat.) dotýkať sa mien je
               zakázané
     </p>
    </div>
    <div class="footnote">
     <p>
      <sup>
       [
       <a class="para" href="#d56e5406" name="ftn.d56e5406">
        457
       </a>
       ]
      </sup>
      „Slavianskoje obozrenije.“ 1892, strana 543, Petrohrad.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e5416">
       </a>
       Lev Nikolajevič Tolstoj II
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e5423" name="d56e5423">
      458
     </a>
     ]
    </sup>
   </p>
   <p>
   </p>
   <p>
    V malom polustanku riazansko-uralskej železnice, v nedeľu, dňa 20. novembra o šiestej
         hodine ráno dokonal svoj dlhý, v mnohom a veľkom požehnaný život Lev Nikolajevič Tolstoj,
         ktorému Ivan Sergejevič Turgenev dal najkrajší epiteton ornans:
    <span class="emphasis">
     <em>
      velikij pisateľ
            zemli russkoj
     </em>
    </span>
    .
    <sup>
     [
     <a class="footnote" href="#ftn.d56e5436" name="d56e5436">
      459
     </a>
     ]
    </sup>
   </p>
   <p>
    Slávu veľkého mena spisovateľského neodoberie mu nijaká moc na svete tomto, nemôže mu
         znegovať nijaký ľudský dôvtip, nemôže zmenšiť ani on sám, hoci to i proboval práve s takým
         ohňom a s takou geniálnou silou, s akou pozitívne tvoril svoje kapitálne diela. Veľké plus
         jeho tvorenia zostáva nedotknuté mínusom, hoci i načrtaným jeho vlastnou rukou.
   </p>
   <p>
    Ruskí spisovatelia vykonali jedno veľké dielo, mohli by sme povedať, jednu nemožnosť
         urobili možnou: povzniesli meno svojho národa k slncovej výške všesvetového uznania,
         prinútili duchovnou silou pokloniť sa géniovi ruského národa. Pomenovali sme to temer
         nemožnosťou, a nik nemôže nás haniť, že preuveličujeme, jestli si môže náležite predstaviť
         ohromný oceán, himalájsky hôrny masív, hlbočiznú, bezdnovú priepasť zášti, nenávisti,
         klebety, odporu, nevedomosti, zúrivej zlosti, krvného i žlčového nepriateľstva všetkých
         temer západných národov, nevynímajúc ani časť slavianskeho, blízkeho plemena. Spisovatelia
         ruskí, slávne septentrio na oblohe ruskej literatúry, prerazili si cestu do Európy, k
         vzdelaným, v kultúre vysoko stojacim národom, vplývali na nich s takou silou, že až budili
         žiarlivosť u tamojších spisovateľov, otvorili cestu i starším kolegom z konca XVIII. a
         celého XIX. storočia, takže i Kantemirovia, Krylovovia, Deržavinovia, Puškinovia stali sa
         známymi a slávnymi. Samosebou sa rozumie, že duchovný záujem, duchovné nasladenie,
         prelievanie nových ideí do starého rusla
    <sup>
     [
     <a class="footnote" href="#ftn.d56e5446" name="d56e5446">
      460
     </a>
     ]
    </sup>
    európskeho sveta, nemohlo nemierniť západoeurópske nenávidenie mena ruského.
   </p>
   <p>
    V herkulesovskej práci tejto hlavný podiel má gróf Lev Nikolajevič Tolstoj. Jeho umenie
         je mužské, jestli možno porovnávať, teda michelangelovské, oproti umeniu Turgeneva, viac
         ženskému, raffaelovskému. Tolstoj stojí na vysokom lešení s vyhrnutými rukávmi, v ruke
         široký štetec a veľkým, smelým vzmachom maľuje al fresco. Málokedy chytá sa olejovej farby
         a plátna, ale i tam sú jeho črty silné, tiene hlboké, jasné miesta tuho osvetlené priamo
         padajúcimi lúčmi slnečnými. Tvrdý, nemilosrdný, prísny poeta viac by ničil a hrôzou srdce
         naplňoval, keby nebolo v ňom veľké umelecké čutie, jemný umelecký cit, ktorý i nad temnom
         rozprestiera temperujúce, zmäkčujúce svetlá. Niekdy pred východom slnka riedke, hmlisté,
         bezforemné oblaky lisnú sa na nebosklone ako
    <span class="emphasis">
     <em>
      zlatý prach
     </em>
    </span>
    . Také
         osvetlenie dáva Tolstoj občas svojim obrazom, hoci i chmúrnym a dušu hlboko zarmucujúcim.
   </p>
   <p>
    Gróf Tolstoj dal národu svojmu dva veľké dary: ruskú „Iliadu“ v románe „Vojna i mir“,
         ruskú „Odyseu“ v románe „Anna Karenina“, a tak i v tomto ohľade pre ruskú literatúru má
         čosi homérovského, výchovného, zjednocujúceho, národne významného. Hérosom prvého eposu je
         sám národ v svojej celkovitosti a vyhranenej národnej osobnosti, hérosom druhého epického
         obrazu je spoločnosť dvoch sídelných miest, prvoprestolnej Moskvy a Petrohradu. Čo sa ujde
         vonkovu, je iba niečo epizodického, ako je iba epizódou prebývanie veľkomestskej
         spoločnosti po dačiach, vilách, na cestách a po kúpeľoch.
   </p>
   <p>
    Ako tvorca typov a charakterov, osôb má Tolstoj celú galériu mužov, široko znázornených,
         živých, plastických. Hádam najvyhranenejší je Andrej Bolkonskij vo „Vojne i mire“ a Levin v
         „Anne Karenine“. No predsa najživšie farby, celú škálu citov, nálad, odtienkov a čŕt
         Tolstoj venoval ženským osobnostiam: Nataši Rostovovej v prvom a Dolly v druhom románe.
         Nataša je pravá okrasa generis humani,
    <sup>
     [
     <a class="footnote" href="#ftn.d56e5461" name="d56e5461">
      461
     </a>
     ]
    </sup>
    pravá perla z hlbín národa vylovená, blýskavá, pohyblivá, náruživá, no dušou
         krásna, citom planúca ako hviezda v bezlunnej noci, Dolly ako žena i mater je ideál
         duševnej hĺbky ženskej, ideál vernosti, starostlivosti a všetkého, čo ženu vyzdvihuje
         vysoko nad muža. Tolstoj obohatil svojimi typmi nielen román a literatúru ako umenie, ale
         obohatil sám život, zduchovnil, vyvýšil a urobil ho hodným lásky, obdivu, ako realitu, ako
         niečo na jave jestvujúce. Gróf Tolstoj týmito velikými skutkami stal sa dobrodincom svojho
         národa. Akýže mecenáš, hoci ako veľkodušný a umný, môže sa porovnať s darcom, ktorý
         obdarúva svoj národ a Slavianstvo celými svetmi, novými formami a novými obsahom!
   </p>
   <p>
    Tolstoj ako slovesný umelec dosiahol najďalšie méty, vyšvihol sa na samé vysoké sokorce
         pohoria duchovného. Veľké plus stojí čisté pred našimi očami, keď bezdušné telo starca
         spočíva vystreté na malej polo-stanici Astapove, ktorá od včerajšieho dňa stala sa
         historickou a ktorej skromné meno nevymizne z pamäti ľudskej.
   </p>
   <p>
    Vulkanicky búrna duša velikého muža rvala sa na priestor, do samoty, do ticha a k úľave
         horkých dní, ta von z potrasení, nezhôd, kontrastov nášho nezladeného, disharmonického
         života. Na muža, večne zaoberajúceho sa hroznou hádankou života a smrti, valilo sa
         riešenie, predtucha o ňom, možno, predtucha bôľna, ustrašujúca… až po minútku, ktorá iste
         prišla a poskytla mu pevný punkt vo vlnách, zúfale bušujúcich. Uspokojenie… tíšina!
   </p>
   <p>
    Náš veniec na rakvu velikého pisateľa zemi ruskej, grófa Leva Nikolajeviča Tolstého,
         pozostáva z lipových listov opravdivej, ľudskej, plemennej, národnej lásky, ničím iným
         nekalenej a ničím nepodmienenej. My nehľadáme v ňom obrany nejakých chúťok, kolotaní a
         blúdenia, ospravedlňovania a vyhovárania sa. Veniec spiaty je zlatou niťou obdivu jeho
         kolosálneho umeleckého tvorenia, niťou vďaky, že vyvýšil, okrášlil a obohatil náš duchovný
         svet slaviansky, že silou fenomenálnej obrazotvornosti prinútil najvyšších duchov na svete
         tomto vzdať hlbokú poklonu géniovi Slavianstva. Čo ako Tolstoj mohutnými peruťami letel do
         univerzálneho a vysoko vyletiac, tratili sa pod ním ruiny a čierťaže, oddeľujúce národy, v
         prípise svojom na sofijský kongress expressis verbis
    <sup>
     [
     <a class="footnote" href="#ftn.d56e5474" name="d56e5474">
      462
     </a>
     ]
    </sup>
    priznal sa, že cíti sa predsa najbližším k plemenu slavianskemu.
   </p>
   <p>
    Eruptívna jeho príroda niesla ho častejšie za hranice, uzákonené tisíceletnou ľudskou
         históriou, skúsenosťou, viac-menej upevnené a vyhranené premyšľovaním légií ľudí,
         zahĺbených do otázok ľudskej duše, ľudského srdca, ľudských obáv i nádejí. Podobá sa on tu
         svojej ohromnej, neobsiahlej otčine, o ktorej veľký poeta Ťutčev
    <sup>
     [
     <a class="footnote" href="#ftn.d56e5482" name="d56e5482">
      463
     </a>
     ]
    </sup>
    riekol, že ju lakťom nepremeriaš! Nie jeho hriechom je, že si poniektorí ľudia
         na ňom zakladajú v nesprávnom a mnohonásobne falošnom svojom ľúbostkárstve — veď dľa
         Goetheho je to, žiaľ, osudom všetkých znamenitých ľudí.
   </p>
   <p>
    Poklona cudzieho sveta mŕtvemu poetovi, umelcovi a mudrcovi je hlboká, okázalá, na svet
         hovoriaca. Nejdeme skúmať, koľko je v nej sincernosti, opravdivého citu, my v nej vidíme
         zase len dôkaz sily, veľkosti a triumfu „veľkého pisateľa zeme ruskej“. Večná mu pamäť a
         sláva!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e5423" name="ftn.d56e5423">
        458
       </a>
       ]
      </sup>
      „Národnie noviny“ 1908, č. 107.
     </p>
     <p>
      Pôvodný titul článku: Lev Nikolajevič Tolstoj.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5436" name="ftn.d56e5436">
        459
       </a>
       ]
      </sup>
      <span class="emphasis">
       <em>
        velikíj pisateľ zemli russkoj
       </em>
      </span>
      — (rus.) veľký spisovateľ
               ruskej zeme. Tak nazval I. S. Turgenev L. N. Tolstého v liste písanom z Bougivalu
               začiatkom júla roku 1883.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5446" name="ftn.d56e5446">
        460
       </a>
       ]
      </sup>
      <span class="emphasis">
       <em>
        ruslo
       </em>
      </span>
      — riečište, koryto
     </p>
    </div>
    <div class="footnote">
     <p>
      <sup>
       [
       <a class="para" href="#d56e5461" name="ftn.d56e5461">
        461
       </a>
       ]
      </sup>
      <span class="emphasis">
       <em>
        generis humani
       </em>
      </span>
      — (lat.) rodu ľudského, pokolenia
               ľudského
     </p>
    </div>
    <div class="footnote">
     <p>
      <sup>
       [
       <a class="para" href="#d56e5474" name="ftn.d56e5474">
        462
       </a>
       ]
      </sup>
      <span class="emphasis">
       <em>
        generis humani
       </em>
      </span>
      — (lat.) rodu ľudského, pokolenia
               ľudského
     </p>
    </div>
    <div class="footnote">
     <p>
      <sup>
       [
       <a class="para" href="#d56e5482" name="ftn.d56e5482">
        463
       </a>
       ]
      </sup>
      <span class="emphasis">
       <em>
        Ťutčev
       </em>
      </span>
      — Ťutčev, F. I. (1803 — 1873), ruský básnik
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e5492">
       </a>
       „Vojna a mier“ Epos Leva Nikolajeviča Tolstého
      </h2>
     </div>
    </div>
    <div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#d56e5509">
        Časť prvá
       </a>
      </span>
     </dt>
     <dt>
      <span class="sect1">
       <a href="#d56e5755">
        Časť druhá
       </a>
      </span>
     </dt>
     <dt>
      <span class="sect1">
       <a href="#d56e5899">
        Časť tretia
       </a>
      </span>
     </dt>
     <dt>
      <span class="sect1">
       <a href="#d56e6499">
        Časť štvrtá
       </a>
      </span>
     </dt>
    </dl>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e5499" name="d56e5499">
      464
     </a>
     ]
    </sup>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e5509">
        </a>
        Časť prvá
       </h2>
      </div>
     </div>
     <div>
     </div>
    </div>
    <p>
    </p>
    <p>
     <span class="bold">
      <strong>
       I
      </strong>
     </span>
     <sup>
      [
      <a class="footnote" href="#ftn.d56e5519" name="d56e5519">
       465
      </a>
      ]
     </sup>
    </p>
    <p>
    </p>
    <p>
     Viem, že mnoho písalo sa o velikom diele Tolstého, že nielen ruskí a slavianski, ale
            aj inorodí znatelia, estetici, kritici a esejisti nakopili celú objemnú bibliotéku o
            ňom; a keď osmeľujem sa o ňom písať, teda len preto, že bych rád skutkom pritiahol
            pozornosť svojich užších rodákov na najväčšie umelecké dielo slavianskeho sveta. Rozmery
            jeho sú tak veľké, že nám dosť zostalo po všetkých znateľoch a estetikoch k hojným
            paberkom, a možno podarí sa mi i niečo nového odkryť slovenskými očami pre slovenský um.
            Ani nepíšem kritiku, ani estetiku eposu, najmenej kritiku a estetiku cechovú. Hľadím,
            pozorujem a usilujem sa zobraziť dojmy, vyviesť rezultáty — a možno i osvietiť niektoré
            prítmia a priehlbne.
    </p>
    <p>
     S estetikmi mal bych tuším pračku hneď pri záhlaví svojej štúdie. Pomenoval som
            „Vojnu i mir“ eposom a autor sám dal nám k tomu právo tým, že on nedal dielu svojmu
            žiadne meno, on nevriadil ho do žiadnej obvyklej kategórie. Najviac „Vojnu i mir“ volajú
            románom. Mne zdá sa, že toto nazvanie nezodpovedá, a práve preto, že na „Vojnu i mir“
            hľadeli ako na román, prišli v zablúdenie ohľadom jeho ceny, celkovitosti, hĺbky a
            pravdivosti. Román čo jak veľký a široký môže objať záujmy istej skupeniny ľudí, rodín,
            prúdov, rozviť istú ideu spoločenskú, filozofickú, politickú, podať históriu jednotlivca
            alebo rodín… A keď tak pozrieme na „Vojnu i mir“, my zbadáme, že údy obra trčia
            široko-ďaleko z postele, na ktorú sme ho uložili. Preto ho pomenoval úzkoprsý Nemec
            skupeninou viacej románov, nemohúc ho položiť na posteľ vcelku. Lebo v ňom je záujem,
            obraz, esencia, podstata celého národa a sčiastky aj národov okružujúcich ho, v ňom je
            celý život národa ruského, počnúc od všedných, často malicherných, špatných či krásnych,
            privátnych záležitostí a interesov až po svetohistorický interes národného, štátneho,
            kultúrneho, individuálneho života. V ňom je život sám, tečúci svojím tokom sedem-osem
            rokov, život sám, valiaci sa raz rýchlo, raz pomaly, ale vždy jeden a ten samý,
            nerozdielny; celkovitý i v jednotlivostiach a jednotný, blízky, rukou dosiahnuteľný vo
            svojom celku. A také dielo možno nazvať eposom, ako je eposom „Iliada“, v ktorej ako v
            celku zrkadlia sa ideály, pochopy, vlastnosti helénskeho národa, život Helénov. Ostatne
            románom menovať „Vojnu i mir“ prichádza mi nemiestne, už pre niektoré historické osoby,
            ktoré nie sú tvorbami poetu, nehrajú zástoj románový (Alexander, Napoleon, Kutuzov,
            Speranskij, Bagration atď.), nie sú ani úzadím alebo von z diela, no žijú a hýbu sa nie
            ako v historickom, nie ako v románovom diele, ale ako v epose helénskom tajné moci
            olympské. A už historickým románom pomenovať „Vojnu i mir“ bolo by nevkusom. V ňom
            hlavnou silou je práve to nehistorické v národnom živote. V ňom hlboká, silná a poetická
            duša Nataši je tak na prvom plátne, ako záhuba polmiliónovej armády na poliach ruských.
            Jestli nevymyslíme pre „Vojnu i mir“ novú kategóriu — teda môžeme dielo pomenovať len
            eposom, trebárs to pomenovanie prísne nevpadá pod všetky estetické podmienky a pravidlá,
            trebárs hovoria, že moderný život nenie súci byť predmetom pravého eposu.
    </p>
    <p>
     Prvá časť eposu vpadá do času od júla 1805 po 2. december tohože roku, teda po veľkú
            bitku u Slavkova — čas malý, no pôvodca uspel nám ukázať oboje: i vojnu, i mier. My hneď
            prenesení sme v plný prúd valiacej sa rieky životnej; on nevynáša nás na nejakú ptačiu
            perspektívu, z ktorej by sme mohli hľadieť na rieku od prameňov až ponad plný prúd, ale
            rieka schytí nás sama so všetkým naším videním, cítením a pozorovaním. Ani zo
            vzdialenosti nehľadíme. A čo by bolo prirodzenejšie, než žeby nás postavil na istú
            dištanciu od „veľkého času“, ktorému dal pečať Napoleon, aby sme ho mohli obzrieť. Veď
            to boli časy veľkých pohybov, ohromných premien, sveto-historických dejov. Napoleon stál
            na výške svojej moci a slávy. Ešte jasala okolo hlavy jeho aureola nepremožiteľnosti.
            Žiadnu vojnu neprehral, v ktorej on bol na čele armády. On boril a tvoril tróny, delil a
            spájal zeme, on bol temer všadeprítomným géniom, od neho záviseli osudy starých
            dynastií, národov a štátov. Borba jeho či diplomatická, či vojenná bola niečo
            obrovského, nového, formou i obsahom. No pri tom všetkom Tolstoj nepostaví čitateľa
            ďalej, ale mocnou rukou strhne ho do blízkosti dejov. Z tej blízkosti k dejom, temer
            mikroskopickej, nevyjdeme až do konca. Osoby, ktoré slúžia nám k poznaniu času a dejov,
            stýkajú sa síce s vysokým i najvyšším svetom, ale vždy sú nám blízko ako ľudia, ktorých
            sme dobre poznali od počiatku.
    </p>
    <p>
     V salóne dvornej dámy Anny Pavlovny Schererovej poznáme sa s niektorými osobami
            eposu. Ona sama — výtečný prídvorný typ, je vládkyňou politického salóna — tam hovorí sa
            o politike s tou zvláštnou dvornou intonáciou, zvrchovanosťou a istotou úsudku — a
            jediným cieľom, aby politika a politické deje nepomietli
     <span class="emphasis">
      <em>
       ich
      </em>
     </span>
     kruhy,
     <span class="emphasis">
      <em>
       ich
      </em>
     </span>
     výhľady a záujmy. Kňaz Vasilij Kuragin prišiel v dvornej
            rovnošate, človek pridvorný a vážne miesto zaujímajúci. Anna Schererová má dvoch
            zaujímavých ľudí — politické veličiny, Francúza emigranta vicomta Mortemarta a Italca
            abbata Morioa. Ona ide týmito delikatesami „uhostiť“ svojich hostí. Všetci, i syn
            Kuragina Hypolit, jej dcéra Helena, i žena Andreja Bolkonského, „malinká kňažná“, sú
            ľudia takzvaného „sveta“; oni sú ľudia tých vyšších kruhov, kam príroda a prirodzený cit
            môže dostať sa len zriedka oblokom. Dvere sú pred ním zamknuté. Do takého kruhu postavil
            Tolstoj dve osoby, majúce všetky vlastnosti ľudí celých, prirodzených — kňaza Andreja
            Bolkonského a Pierra, nezákonného syna grófa Bezuchova. Menovite kontrast medzi týmito
            dvoma a krúžkom dvornej dámy padá jasne do očú. Pierre prišiel z cudzozemska, nadchnutý
            duchom vtedajšej Európy — no priamy a bez úskokov; on náramne nepatrí ta: považujú ho za
            strašného republikána, jestli nie za hotového jakobína — a dvorná dáma musí všetky
            salónne kúsky použiť, aby z Pierra nevybúšilo niečo chúlostivého pre vozduch jej salónu.
            V Andrejovi Bolkonskom poznať kontrast v jeho uzavretosti, hrdosti a moróznosti. I v
            ňom, ako v Pierrovi, žije človek celý, hlási sa individualita, príroda, pravda, svojím
            spôsobom. Títo dvaja čudní a hlbokí ľudia sú najstarostlivejšie, kreslení, ačkoľvek
            nemožno povedať, že by oni boli, ako hovorí sa, hrdinami románu. Pierre prišiel do
            Petrohradu hľadať si zamestnanie — ktoré nenachádza, Andrej chystá sa na vojnu. Chce
            zaviesť tehotnú ženu k otcovi na Lysé Gory. S jej krásou, chladnou a veličestvenou,
            zápolí iba Elena Kuraginová, dcéra Vasilija, od ktorej veje tá mramorová, hrdá krása bez
            duše a srdca. Takéto ženské maľovať je veľmi ťažko; lebo poeta odkázaný je pri figúrach
            svojich na dušu — a tej u nej niet. A predsa Elena Kuraginová patrí k najplastickejším,
            najumeleckejšie znázorneným ženským typom, pravda, zlým. Tolstoj má na všetko barvy, na
            všetko. A ešte jedna osoba: kňažná Anna Michajlovna Drubecká, matka mladého synka,
            hotujúceho sa na vojnu. Ona prišla prosiť za neho o protekciu u kňaza Vasilija Kuragina.
            Táto kňažná podobá sa všetkým milujúcim matkám schudobnelým, chcejúcim predsa svojmu
            decku pripraviť príjemný život a kariéru. Ona tiež kontrastuje s kruhom „svetským“, jej
            materinská láska je prirodzená, jej neústupnosť upomína na srditosť kvočky s malými
            kuriatkami.
    </p>
    <p>
     Salón Schererovej s emigrantom a abbatom chrlí zlosťou proti „antikristovi“
            Napoleonovi — Pierre s detinským ohňom haní vojnu proti nemu, „velikému človeku“, pre
            pekné oči Anglie a Austrie. Andrej hľadí hrdo a posmešno na všetko salónne
            politizovanie. Spoločnosť rozíde sa.
    </p>
    <p>
     V kabinete kňaza Bolkonského poznáme hlbšie oboch, i Pierra i kňaza Andreja. Posledný
            nie je spokojný s krásnou ženou svojou Lízou, vidno cez riadky, že syn boháča Nikolaja
            Bolkonského ženil sa nie z lásky. Akási rozdráždenosť panuje medzi nimi, i ona bojí sa
            rozlúčenia, nudy v Lysých Gorách. „Nežeň sa,“ hovorí k svojmu mladému priateľovi,
            tučnému neohrabanému Pierrovi, „nežeň sa do tých čias, zakiaľ si nepovieš, že si všetko
            vykonal, čo si mohol, pokiaľ neprestaneš ľúbiť tú ženštinu, ktorú si vyvolil, pokiaľ ju
            nevidíš jasno — ale ináč oklameš sa tvrdo a nenapraviteľne… Ináč všetko vyjde nazmar, čo
            je v tebe dobrého a vysokého. Všetko sa potratí na maličkosti. Nehľaď na mňa tak
            udiveno! Uvidíš, že bude pre teba všetko u konca — všetko zakryté okrem salónu, kde
            budeš stáť na jednej doske s prídvorným lokajom a idiotom! Moja žena je nedobrá, jedna z
            tých riedkych, u ktorých netreba sa báť za svoju česť… ale ja by mnoho dal, abych nebol
            ženatý. To hovorím tebe prvému, lebo ťa milujem!“ Andrej miluje Pierra preto, že je
            Pierre „jediný živý človek uprostred nášho sveta“ — len ho prosí, aby neviedol
            prostopašný život s Kuraginom (druhým synom Vasilija). Pierre mu sľúbi — ale nemajúc
            pevnej vôle, ešte v ten večer zájde k Anatolovi Kuraginovi, kde stretneme sa s novými
            osobami eposu.
    </p>
    <p>
    </p>
    <p>
     <span class="bold">
      <strong>
       II
      </strong>
     </span>
    </p>
    <p>
    </p>
    <p>
     Nocou u Anatola Kuragina nájdeme zase kus „sveta“, to jest predstaviteľov vysokej
            spoločnosti, ale už celkom iný jej typ. On nepodobá sa „svetu“ v salóne Anny Pavlovny
            zhromaždenému, ale je tiež krv z krvi, kosť z kosti jeho. Mládenecký byt Kuragina plný
            je predstaviteľmi „jeunesse d’orée“.
     <sup>
      [
      <a class="footnote" href="#ftn.d56e5555" name="d56e5555">
       466
      </a>
      ]
     </sup>
     Sám Anatol, syn Vasilija, dostáva od otca ročne 40.000 rubľov v hotovosti a
            na konci roku otec platí zaňho nových 40.000 rubľov dlhu — v tie časy sumy báječné;
            Anatol žije s poručíkom Dolochovom, synom chudobnej vdovy, ale pritom vediacim nielen
            žiť s boháčmi, ale aj imponovať im svojou tvrdosťou, umením skvele žiť, smelosťou a
            rozpustilosťou. Práve keď k nim dojde Pierre, spoločnosť rozjarená je stávkou Dolochova
            s Angličanom. Dolochov totiž podujme krkolomnú vec: vypiť fľašku rumu sediac na šikmom
            murovanom výstupe za oblokom, balancujúc, ničoho sa nedržiac v ohromnej výške… Kus
            tohoto rozpustilého, divokého života opísaný je živo a reliéfne… čo ďalej stalo sa,
            zvieme sa len z následkov: mladí rozpustilci mali zrážku s políciou (priviazali
            policajta na medveďa a hodili do rieky), začo bol Pierre vyslaný z mesta — Dolochov
            degradovaný na prostého vojaka — Kuragina vymotal akosi mocný jeho otec Vasilij. Tolstoj
            podáva obraz bujstva chladnokrvne, verne, bez vývodov — čitateľ sám nech si robí
            zakľúčenie. V tomto bujstve je mnoho tuposti u Anatola, no Dolochov nám akosi imponuje
            svojou železnou silou a prevahou nad svojimi súdruhmi. Dolochov je typ tej neurvalej,
            silnej, rytierskej mládeže, ktorá skutočne potrebovala vojnu, aby mohla stroviť prebytok
            telesných síl, i sily vôle.
    </p>
    <p>
     Tolstoj vedie nás zo „sveta“ do Moskvy — a trebárs i tam do domu a rodu vysokého, do
            domu grófa Rostova, my razom cítime sa von z onoho kráža svetského; sme v
     <span class="emphasis">
      <em>
       rodine
      </em>
     </span>
     , menovite v rodine. Salón nie je rodina. Dom Rostovových,
            ačkoľvek vysoko znatný, oveje nás obyčajných smrteľníkov vozduchom známym, blízkym,
            takže nebyť titulu grófskeho, ani by sme nevedeli, že predsa sme u aristokrata. Ani
            starý Rostov nie je vlastne aristokrat v zmysle západníckom. Tento dobrý, slabý, starý
            pán — pravý „bárin“ moskovský, okrúžený deťmi, pohostinský, srdečný, nemá aristokratické
            alúry. Jeho žena, citná, mužovi dvanásť detí porodivšia, láskavá mať; jeho deti,
            menovite Nataša a Nikolaj, to sú všetko osoby, aké zvykneme i my vídať a ktoré sú nám po
            ľudsky blízke.
    </p>
    <p>
     Mať i mladšia dcéra Nataša svätia meniny, celá Moskva prejde ich salónom s vizitami;
            Anna Michailovna Drubecká, ktorej podarilo sa protekciou Vasilija Kuragina syna svojho
            Borisa previesť do gardy, pomáha prijímať vizity. Deti sú vo sviatočnej nálade: Soňa,
            sesternica ich, s nimi. Medzi Soňou a Nikolajom, Natašou a Borisom je detská ľúbosť.
            Obidvaja mladí ľudia hotujú sa do vojny: akurátny Boris, i otvorený, nie veľmi obdarený,
            ale šľachetný Nikolaj Rostov. Nataša, milé, trinásťročné dievča, ihneď zaujme nás svojou
            živosťou a pravdivosťou, ona dodáva celej rodine ten bujný, veselý kolorit, ktorý dáva
            iba mladosť a neha. Z tohoto rozpustilo-veselého, bez príčiny smejúceho sa púčka
            rozvinie sa behom diela jeden z najkrajších ženských typov všetkých literatúr sveta. No
            keď pozrieme na ňu ako na decko, ona žije cele, každým nervom a záchvevom duše, ona
            skacká a smeje sa nám pred očami, a my jasno hľadíme do jej detskej, priamej, ale predsa
            neobyčajne záhadnej dušičky. V nej je ohromná dóza životnej sily, takej samorastlej,
            srdečnej, že ju nebolo možno zničiť ani módnou cudzinskou výchovou. Opak toho vidíme na
            jej, štyri roky staršej sestre Viere; u tej je viac rozpočtu, viac umu, ale menej srdca.
            I ona má záletníka Berga, drobného zemana z pobaltických provincií.
    </p>
    <p>
     Pierre, vyslaný z Petrohradu, prišiel do Moskvy. Jeho otec, gróf Kirill Vladimirovič
            Bezuchov, ležiac na smrteľnej posteli, pozval ho. Starého grófa, veľmoža katarínskych
            čias, najbohatšieho magnáta celého Ruska, a ako hovorili ženské u Rostovových, niekdy
            najkrajšieho muža tohože Ruska a svojho času, nájdeme na posteli porazeného. My
            nepočujeme od neho živého slova, ba ani to, čo si myslí, ako trpí, a predsa obraz tohoto
            zomierajúceho leva patrí medzi tie najkrajšie a spolu najmohutnejšie zjavy básnikovej
            fantázie. Vasilij Kuragin tiež priletel k nemu: jeho žena, mať Jeleny, je blízka rodina
            grófa; jeho žena a dve nevydaté kňažné — sú jedinou rodinou grófa, zomierajúceho
            neženatým. Hovorí sa v meste i v svete, že Bezuchov cárskou milosťou
     <span class="emphasis">
      <em>
       usynovil
      </em>
     </span>
     testamentárne svojho nezákonného syna. O to zaujíma sa
            celé mesto i celý svet, len nie sám Pierre. Kňaz Vasilij ukáže sa nám tu v celej nahote
            svojho egoizmu — v jeho záujme je, aby nestalo sa usynovenie. Anna Michailovna berie
            Pierra pod ochranu. Ona ho štuchá, ona ho nasilu núti, aby staral sa o svoje dedičstvo.
            Pierre ukáže sa nám v celej svojej nevinnej prostote a podivnom duševnom ustrojení. Jeho
            ani neprekvapí veličestvenná figúra obra-otca — ktorého málo vídaval — jeho netrápi
            strach, že zákonní dedičia — Vasilij a sesternice-kňažné — môžu ho obrať o následníctvo.
            Jeho nemôže úprimne bolieť blízka strata. Filozofujúci, nezručný, tlstý a fantastický
            Pierre oddá sa pod velenie Anny Michailovny ako slon pod vodičstvo slabého chlapca.
            Grófa ospovedajú tým krásnym, sviatočným spôsobom, ktorý má pravoslávna cirkev. Všetko,
            čo robí sa v ohromnom dome umierajúceho, naplňuje nás tichým, neodolateľným úžasom:
            vidíme nad zomierajúcim celú hĺbku ľudskej márnosti a egoizmu. Testament s cárskym
            usynovením (vyhlásením nezákonného syna za zákonného) leží pod poduškou grófa v
            portefeuille — a portefeuille ocitne sa v rukách kňažnej, sesternice Pierra. Anna
            Michailovna počne s ňou bojovať o portefeuille — priepasť, priepasť otvára sa nám pred
            očami, Tolstoj nám ju otvoril nemilosrdnou rukou. Vasilij pomáha kňažnej — darmo, Anna
            Michailovna nepustí viac z rúk portefeuille; medzitým, čo trvá boj o milióny grófa, on
            sám dokonáva v ohromnej svojej spálni. Bezmenný, nezákonný syn Pierre v tú hroznú hodinu
            stal sa grófom Bezuchovom a majiteľom najväčšieho majetku v bohatom na latifundie Rusku.
    </p>
    <p>
    </p>
    <p>
     <span class="bold">
      <strong>
       III
      </strong>
     </span>
    </p>
    <p>
    </p>
    <p>
     Prejdeme na Lysé Gory, na majetok kňaza Nikolaja Andrejeviča Bolkonského, vrstovníka
            nebohého Bezuchova, taktiež muža doby katarínskej. Bolkonskij je synom svojej doby —
            tvrdý, hrdý, neústupný voltairián, bývalý plný generál — no dávno utiahnuvší sa do
            dediny následkom svojho nesklonného charakteru. On temer nevychádza z dediny,
            sústružníči, na svojom „stanku“ píše memoáre, haní všetko, čo robí sa dnes, a milujúc
            jedinú dcéru svoju Máriu nekonečne, trápi ju svojimi kmeťovskými vrtochmi, matematikou, krudelnou
     <sup>
      [
      <a class="footnote" href="#ftn.d56e5584" name="d56e5584">
       467
      </a>
      ]
     </sup>
     prísnosťou a akurátnosťou. Mária, nepekná, nezručná a otcovským tyranstvom
            zastrašená deva, oddáva sa celkom jeho výsluhe a poslušenstvu, Bohu, modlitbám a tajným
            schôdzkam s pútnikmi, takzvanými božími ľuďmi, putujúcimi od jednej svätyne k druhej.
            Jej spoločnica, francúzska mamzel Bouriennová, krásna a koketná, snívajúca o zdrapení
            nejakého ruského boháča — nezodpovedá hlbokej, osamotnelej prírode — no všeľúbiace srdce
            Márie i Francúzsku miluje. Krotko znáša Mária všetky otcove vrtochy a ani len mysľou
            neblysne jej, že by nebolo všetko v poriadku, čo jej zbožňovaný otec robí.
    </p>
    <p>
     Do tejto rodiny syn Bolkonského Andrej privedie svoju ženu. Medzi Máriou a Andrejom
            odohrá sa citná scéna, keď zbožná Mária prosí skeptického brata o to, aby nosil na hrdle
            jej darček — malý obrázok Spasiteľa na zlatej retiazke, ako amulet. Andrej s úsmevom
            sľúbi sestre — no vidno, on uznáva pritom nie divotvornosť amuletu, ale hlbokú, zbožnú
            myseľ a nekonečnú lásku sesterskú. Starý kňaz je so synom tvrdý, posmieva sa všetkým
            terajším poriadkom, menovite vojenským, generálom, novej vede. On opovrhuje i Napoleona,
            no ešte viac ruských vodcov a politikov. Andrej uchádza. Otec mu dáva odporučenie na
            Kutuzova, a svoj bôľ rozlúčenia násilne skrýva. „No už choď!“ hovorí mu a dáva mu bozkať
            ruku. „Pomni jedno, kňaz Andrej, keď ťa zabijú, mne staríkovi bude bôľno…“ On nečakane
            zmĺkol a razom krikľavým hlasom pokračoval: „Ale keď dozviem sa, že si sa nechoval ako
            syn Nikolaja Bolkonského, budem sa hanbiť.“ Tak lúčil sa starý junák izmajlský od svojho
            jedináčika, idúceho bojovať proti „Buonapartovi“; opravdu, heroizmus upomínajúci na
            antickú veľkosť drievnych Rimanov počas rímskej virtus (cnosť). Nikolaj Bolkonskij videl
            veľké časy Suvorova, jemu zdalo sa všetko malicherné. „Bezuchov bol predposledný muž v
            Rossii,“ dumá starík, rozumejúc seba čo posledného zo starých, silných čias. On vzdor
            tomu, že nevychádza zo svojich Lysých Gor, sliedi za politickými i vojennými udalosťami
            orlím okom a polieva všetko kráľovskou vodou kritiky. Na Lysých Gorách lúčime sa s
            „mirom“ a počína sa druhá strana drahocennej medaily — „vojna“.
    </p>
    <p>
    </p>
    <p>
     <span class="bold">
      <strong>
       IV
      </strong>
     </span>
    </p>
    <p>
    </p>
    <p>
     Ruské vojská pod Kutuzovom vtiahli do Rakúska čo spojenci vojsk rakúskych proti
            Napoleonovi. Tolstoj hodí nás ihneď pred front pluku, v ktorom slúži Dolochov
            degradovaný na prostého vojaka. Kutuzov so suitou rakúskych oficierov muštruje práve z
            Ruska prišlý pluk, kňaz Andrej Bolkonskij je pri ňom adjutantom. My sme v čerstvom
            vojennom vozduchu, v tomto osobitnom svete. Figúry ruských oficierov Timochina, Žerkova,
            Nesvického zobrazujú nám oficiersky chór, no Tolstoj má práve tak bystré oko pre
            prostých vojakov vyspevujúcich: „Ach, vy sieni, moji sieni!“
     <sup>
      [
      <a class="footnote" href="#ftn.d56e5604" name="d56e5604">
       468
      </a>
      ]
     </sup>
     On uvedie nás i do kabinetu hlavnokomandujúceho, do večných intríg medzi
            spriatelenými, ale nie veľmi milujúcimi sa armádami. Všade vidno prebleskovať utajovanú
            obapoľnú nenávisť. Ruskí oficieri smejú sa nad „kriedovými“ rakúskymi, ale všetky tieto
            pomery vidno náhľadne, zo slov a posunkov a nie hádam z úvah. Andreja Bolkonského dráži
            tento pomer, on je s dušou pri diele a vidí v škodoradosti proti spojencom hriech proti
            spoločnému dielu. Jeho dráži, že ruskí oficieri smejú sa nad Mackom, ktorý prišiel ku
            Kutuzovovi so zvesťou, že pri Ulme poddala sa rakúska armáda.
    </p>
    <p>
     Nikolaj Rostov slúži „junkerom“ v husárskom pavlogradskom pluku, ležiacom v Braunau.
            Tu poznáme jeho kapitána Vasilija Denisova, „ostrého husára“, kavaleristu s dušou a
            telom, priameho, veselého, chrabrého oficiera. Rostov je doňho zaľúbený, ako do celého
            vojenného života. V Nikolajovi len tak ihrá vojenská krv, a on netrpezlivo čaká „dielo“,
            to jest nejakú serióznu bitku. Roštov vžil sa skoro do života v pluku a temer by bol
            pobil hrnce svojou priamotou, keď prichytil kamaráta Teľatina pri nepočestnom skutku.
            Ukazuje sa náhľadne, že oficieri okrem svojej osobnej cti musia chrániť i česť pluku. To
            nevedel Rostov. Malá epizóda v pavlogradskom pluku odokrýva nám život frontových
            oficierov, tých, čo sú priviazaní k svojmu pluku a najužšie zviazaní s vojskom, jeho
            potrebami a želaniami a tak delia rad od štábnych (adjutantíkov, ako ich volajú v
            línii). A už Rostov, trebárs syn majetného a znatného človeka, dušou i vkusom je oficier
            frontový.
    </p>
    <p>
     Tolstoj pri opise historických faktov nikdy nepodáva všeobecnú históriu, príčiny a
            následky tohože faktu, ale volí si médium, ktorým objasňuje a opisuje, čo stalo sa. Pri
            prvej serióznejšej bitke s Francúzmi u Schöngrabenu takým médiom je Nikolaj Rostov, prvý
            raz vstúpivší pod oheň francúzskych diel a pušiek.
    </p>
    <p>
    </p>
    <p>
     <span class="bold">
      <strong>
       V
      </strong>
     </span>
    </p>
    <p>
    </p>
    <p>
     Zlý vojenný maliar, alebo aspoň maliar, chcejúci účinkovať na obecenstvo svojím
            dielom silno, keď má predstaviť bitku, namaľuje hodne figúr s vypúlenými očami, ako
            jedna na druhú bije — ako jeden pichá do pŕs druhého, kone letia na kone — generál alebo
            vodca na ohnivom koni popredku, vysoko mávajúc šabľou, okolo neho vo vetre trepotá
            zástava, krv sa leje na vidne. Pre človeka skúseného a vediaceho, čo to znamená uchvátiť
            živo obraz dejov v tajnej „camera obscura“
     <sup>
      [
      <a class="footnote" href="#ftn.d56e5625" name="d56e5625">
       469
      </a>
      ]
     </sup>
     opravdivého umenia, sú také obrazy komédiou. Maliar nešiel za
     <span class="emphasis">
      <em>
       svojím
      </em>
     </span>
     cieľom, ale šiel uhádnuť tie vulgárne predstavy, ktoré sú
            u najširšieho obecenstva rozšírené. On skupil na jedno miesto masu náhod a výjavov,
            ktoré sú rozdelené na velikom priestranstve, alebo ktoré vôbec nikdy nebývajú a sú iba
            plodom jeho fantázie.
    </p>
    <p>
     Keď Vereščagin
     <sup>
      [
      <a class="footnote" href="#ftn.d56e5636" name="d56e5636">
       470
      </a>
      ]
     </sup>
     chcel znázorniť a postihnúť úžas, interes i dojem vojny, bitky — namaľoval
            napr. vojakov, ležiacich pred svitom v zákope, čakajúcich povolenie ísť napred do tej
            línie, kde budú hvižďať gule. Oficieri stoja naľavo a upriameno hľadia do poľa,
            pokrytého ľahkou, miznúcou hmlou. Na ich tvárach vidno to zimničné rozčúlenie, a z
            mužstva len tak volá na nás tá nálada očakávania, strachu, napnutia všetkých nervov. A
            vy dostanete pravý pochop o jednom momente vojny, len o jednom síce, ale verne a
            skutočne.
    </p>
    <p>
     Tolstoj tak opisuje vojnu, ako sme videli na obraze Vereščagina. Prechod ruských
            vojsk za rieku Emžu uvádza nás do tohoto sveta, do tých zvláštnych záujmov, citov,
            námah, ktoré sú pri vojennom diele, a menovite médiom mladého junkera Rostova. Rostov
            tiež predstavuje si vojnu tak, ako najširšie obecenstvo, a predstavuje si svoju činnosť
            pritom veselým a chrabrým nábehom na Francúzov a junáckym rúbaním do nich. A hľa, nebolo
            ani junáctva, ani rúbania. Pluky prechádzali mostom, tisnúc druh druha, oficieri behali
            koňmo, vozy, kriky všedné. Pavlogradskí husári nečinne stoja pod ohňom:
    </p>
    <p>
     „To boli Francúzi. Všetci oficieri a ľudia eskadróny Denisova, trebárs i starali sa
            hovoriť o postranných veciach, i hľadieť nabok, neprestávali dumať, čo bolo tam na
            vrchu, kde bolo vidno fľaky nepriateľa. Medzi eskadrónou a nepriateľom už nebolo nikoho.
            Pusté priestranstvo na tristo siah ich delilo. Nepriateľ prestal strieľať, ale tým
            jasnejšie cítili tú prísnu, hroznú líniu, neprístupnú a nepochopiteľnú, ktorá delí dve
            nepriateľské vojská. Krok za tú líniu, deliacu živých od mŕtvych, a neznámosť utrpenia i
            smrť. A čo je tam, kto tam?“ Rostov chlapí sa — ale eskadróna prešla mostom. Padne karteča,
     <sup>
      [
      <a class="footnote" href="#ftn.d56e5647" name="d56e5647">
       471
      </a>
      ]
     </sup>
     odnášajú ranených. Čo tu robí gróf Rostov, ľúbený svojimi, kde strach, bôľ a
            smrť? „Hospodine, Bože na nebi, spas a zaštíť ma,“ šepce Rostov v hroznom strachu, že
            zbadajú jeho úzkosť. No tú nik nezbadal, lebo každému bol známy cit, ktorý pocítil
            junker prvý raz pod ohňom.
    </p>
    <p>
     Ruská tridsaťpäťtisícová armáda ustupovala pred stotisícovou francúzskou. Kňaz Andrej
            bol pri Kutuzovovi, keď on prvý raz atakoval francúzsky odrad pod Mortierom a rozbil ho.
            To bol jediný úspech. Andreja poslal Kutuzov so zprávou do Brna k samému cisárovi.
            Najvyššie dvorné leženie brnenské ukáže sa nám zase len cez médium Andreja, sekretára
            pri ruskom posolstve Bilibina. Andrej si myslí, že zprávou o víťazstve nad Mortierom
            natešení rakúski ľudia privítajú ho ako anjela — medzitým vojenný minister ani sa nepýta
            na podrobnosti víťazstva. Bilibin vysvetľuje mu: prečo čudovať sa? Mal priniesť zprávu,
            že arciknieža Karol pobil aspoň hasičov Napoleona — to bude celkom iné. Ale takto —
            Kutuzov!
    </p>
    <p>
     A vojenné diela idú zle a zle. Francúzi so známou geniálnou lesťou prejdú mostom
            dunajským, dvor v Brne pakuje. Bilibin prehovára Andreja, aby zostal pri posolstve.
            Andrej ide k armáde.
    </p>
    <p>
     Kutuzovova armáda bola v nebezpečenstve — rozhodli sa na smelý kus: Bagration mal
            zadržať s malým odradom ohromné sily francúzske. Andrej prosil sa s ním.
    </p>
    <p>
     Opis schöngrabenskej bitky, ktorou bol spasený hlavný voj Kutuzova, ukazuje nám už
            vyšší stupeň „vojny“, ktorá počala sa pre čitateľa pri prechode Emži. Pravda, na okamih
            zaujme nás i historická figúra Bagrationa, tohoto zmužilého, priameho človeka, jediného
            úprimného priateľa Kutuzova. A Kutuzov to vie:
    </p>
    <p>
     „Nu, kňaz,“ hovorí mu, posielajúc ho akoby na stratenú vartu, s hŕstkou proti celej
            armáde, „zbohom! Kristus s tebou! Blahoslavím ťa na veľký čin,“ a jeho tvár zmäkčila sa
            i slzy ukázali sa na jeho očiach. No i ten okamih, kde Bagrationa vidíme, je tak prostý,
            blízko k nám posunutý, že vidíme viac chrabrého oficiera než generála. Vtedy, v ten
            hrozný okamih, keď treba bolo rútiť sa na francúzsku kolónu, Bagration ticho zlezie z
            koňa.
    </p>
    <p>
     „,S božou pomocou!‘ riekol Bagration tvrdým, čujným hlasom, na okamih obrátil sa k
            frontu, ľahko máchajúc rukami, nezručným krokom kavaleristu, akoby s trudom pošiel
            napred po nerovnom poli. Kňaz Andrej cítil, že akási neodolateľná sila vlečie ho napred
            a zakúsil veliké šťastie. Už blízko boli Francúzi, už kňaz Andrej, idúci radom s
            Bagrationom, jasno videl šnúry, červené epolety, ba i tváre Francúzov. Kňaz Bagration
            nedával nového rozkazu a vždy len mlčiac išiel pred radmi vojska. Razom medzi Francúzmi
            treskol jeden výstrel — druhý, tretí… a po celých rozstrojivších sa nepriateľských
            radoch rozniesol sa dym a zaštekala paľba. Niekoľko našich ľudí padlo. No v tom
            okamžení, ako buchol prvý výstrel, Bagration ohliadol sa a zakričal: ,Urá!‘ ,Urá!‘
            tiahlym krikom roznieslo sa po našej línii a predhoniac kňaza Bagrationa i druh druha,
            neporiadnou, no veselou, oživenou tlupou bežali naši pod horu za rozstrojenými
            Francúzmi.“
    </p>
    <p>
    </p>
    <p>
     <span class="bold">
      <strong>
       VI
      </strong>
     </span>
    </p>
    <p>
    </p>
    <p>
     Ostatný obraz schöngrabenskej bitky vidíme už len v nižších stupňoch vojenských, vo
            vrave samého boja, v masách, pohybujúcich sa v slnku sem i tam. A skutočne, hlavnou
            príčinou pomerne šťastného boja (lebo ním bol zachránený Kutuzov s armádou) nebolo múdre
            strategické počtovanie, ale práve chyba a prehliadnutie. Rozkaz bol daný utiahnuť sa —
            ale batéria Tušina nedostala rozkaz, lebo bola v takom ohni, že keď zbadali chybu a
            poslali k Tušinovi adjutantov, aby sa utiahol, adjutanti nedochodili až na batériu.
    </p>
    <p>
     Tušin patrí k obľúbeným figúram Tolstého, na ktoré vrhá sa celou svojou tvorivou
            silou a celým srdcom. Tušin je z tých tichých, nikým nevidených, nevystatujúcich sa
            ľudí, ale plniacich povinnosť a vyše povinnosti s hračkou, bez sebazaprenia, s naivným
            hrdinstvom, silou, ktorá je mimo ich vôle. Tušina prvý raz vidíme v žiaľnom položení —
            on vyzul čižmy, aby sa usušil a keď ho nájde štábny oficier a vyhreší náležite, Tušin
            hanbí sa, pŕli ako deva — zdá sa ti, takého junáka s mokrou handrou zaženieš zo
            Schöngrabenu do Moskvy. Nad ním smejú sa vyfintení adjutantíci. A keď príde k dielu,
            Tušin strieľa zo svojej batérie bez najmenšieho pomyslu na seba a na svoje zachránenie.
            Je to sotva historická osoba, no je to typ tých ruských ľudí, pred nimiž nejestvuje
            nebezpečenstvo. On je z tých slabosilných, tichých mučeníkov povinnosti, ktorí sa
            častejšie ukazujú v dielach prvotriednych ruských autorov. Tušinova batéria už len sama
            páli do Francúzov; Francúzi nemohli mať podozrenie, že batéria táto je bez prikrytia a
            možno ju vziať každú chvíľu. Tušin páli na dedinu a zapáli ju; to ho náramne teší.
            „Vidíš — horí — vidíš dym! Krásne!“ A keď Francúzi, zbadajúc batériu, obsypávajú ju
            ohňom strašným, Tušin kúri fajočku za fajočkou, obskakuje okolo, hľadí na Francúzov.
            „Bite ich, bite, deti moje!“ a sám chytá kolesá diel a vykrucuje krutky. Tento malinký,
            slabý, nezručný a tichý človiečik je prvým junákom v tomto nerovnom boji. Až kňaz Andrej
            priskáče a odvolá Tušina.
    </p>
    <p>
     Rostov, už ostrieľaný, ide v ataku s husármi. Ale ani tu nevypadla vec tak, ako si
            myslel: Galopujúc na koni medzi husármi, rozčúlený, veselý, pomyslí si: „Ej, ako ho
            zrúbem,“ a ruka jeho stíska čepeľ šable. Počuť „urá!“ Rostov dá koňovi ostrohy a
            predhoní iných. „Pred ním bolo už vidno nepriateľa. Razom akoby bolo širokou vejačkou
            šiblo po eskadróne. Rostov pozdvihol šabľu, hotoviac sa rúbať, no v ten čas pred ním
            jazdiaci vojak Nikitenko oddelil sa od neho, i Rostov pocítil ako vo sne, že nesie sa
            ďalej s neprirodzenou bystrotou — a súčasne že ostáva na mieste. Odzadku rútil sa husár
            Bandarčuk a hnevno naňho pozrel. „Čo je to? ja som padol, som zabitý?“ On bol sám
            uprostred poľa. Na jeho nohe ležal jeho kôň a ruka bola poranená. Francúzi už ho brali
            do zajatia — no ukázali sa z lesa ruskí strelci a on útekom oslobodil sa zo strašného
            položenia. Zmorený prijechal
     <sup>
      [
      <a class="footnote" href="#ftn.d56e5681" name="d56e5681">
       472
      </a>
      ]
     </sup>
     na Tušinovom dele do leženia. Tam pri ohňoch vidíme vojsko po prestátej,
            veľkej bitke. Vidíme to veliké dobrodušie prostých mužíkov, slabosti, heroizmus,
            chvastúnstvo, záujmy, utrpenie — a celý úžasno-veselý obraz skutočného bojového života
            tak, ako on tečie svojím búrnym tokom. Boj hádže na všetky figúry v epose svoje zvláštne
            svetlo. Poznáme ostrého, netrpelivého Denisova, ktorý nasilu chce vrhnúť sa bez rozkazu
            na nepriateľa, poznáme tichého Tušina, ktorý namiesto aby ho ovenčili, dostane tuhé
            hrešenie preto, že k nemu báli sa poskákať adjutanti. Všetky tie vnútorné pohnútky,
            ctibažnosť, strach, odhodlanosť, naivné oddanie sa sudbe, rozmýšľanie o tom, prečo
            vlastne deje sa všetko práve tak a nie ináč, elementárna sila, schvátiaca ľudí raz hnať
            sa dopredku, raz bežať nazad — všetko to, čo deje sa bezprostredne na poliach, vidíme vo
            voľných pretrhaných, no najvýš dokonalých, reálnych obrazoch. Nikde básnik nehľadá
            schválnych, napínavých zvratov alebo prekvapení. My cítime, že tak sa to deje; života
            mnoho a umelkárstva, stratégie, vedy málo. Niekoľko tisíc ľudí pod Bagrationom zadrží
            celú armádu velikého vojvodcu Napoleona — a celá veliká armáda pod Makom bez výstrelu
            položí zbraň k nohám výbojcovým!
    </p>
    <p>
     Medzi týmito veľkými udalosťami záujmy malých alebo menších ľudí ozývajú sa hlasne.
            Práve zo sumy týchto záujmov pozostáva to, čo menuje sa historickým. Tolstoj vedel
            vychytiť tie záujmy malých alebo menších, dielo nevedúcich alebo vedených ľudí, a tak
            podať obraz
     <span class="emphasis">
      <em>
       živý
      </em>
     </span>
     . Menovite živý, teda nie diplomatický, nie
            strategický, ani nie historický. On nepodáva históriu, ale báseň, nie kroniku, nie
            denník, ale život viditeľným urobený v umeleckom diele. Osoby mieru úzko spojené sú s
            osobami vojny, ba prechádzajú z mieru do vojny a naopak, zostávajúc tými samými ľuďmi v
            tak rozličných okolnostiach. Všetky tie už spomenuté deje, bitky, pochody, záujmy
            osobné, chyby, prednosti a hriechy sú prípravou k veľkému rozviazaniu eposu roku
            dvanásteho. Tolstoj netvorí si zvláštneho nositeľa širokého deja: sám dej valí sa a v
            ňom, vidíme zapletených, bližšie, ďalej stojacich ľudí, no všetci sú ním dotknutí. Vzdor
            tomu, že ani Alexander ani Kutuzov, ani iní, vážne miesta zaujímajúci ľudia, nemajú v
            pláne robiť politiku všenárodnú, biť vojnu všenárodnú, zastávať záujmy rusko-nacionálne,
            jedným slovom, byť hérosmi národného eposu, nevdojak, silou okolností a potrebou ničím
            nepodmienenou, ale živou, stávajú sa takými hérosmi. Ospalý Kutuzov, starý, sotva jazdiť
            mohúci pre svoje tučné telo, kunktátor a človek zmyselný, stane sa pokoriteľom
            Napoleona, prostí Tušinovia a mužíci v mundúroch bijú maršalov jeho. Tak i dielo
            Tolstého, samým predmetom svojím, hádam bez jasného cieľa autorovho, postupne, ako
            rastúci strom, rozširuje sa v nacionálny epos, vzdor tomu, že v ňom najväčšiu rolu hrajú
            Tušinovia, Karatajevovia a Pierrovia. Tolstoj nenie ohnivým hlásateľom patriotizmu,
            nespieva hymny, ale z eposu zračí sa tam z jeho hlbokej hlbiny patriotizmus činu.
            Patriotizmus „Vojny i miru“ je súčasne zákonom samej prírody, je niečo objímajúce, ako
            vzduch.
    </p>
    <p>
    </p>
    <p>
     <span class="bold">
      <strong>
       VII
      </strong>
     </span>
    </p>
    <p>
    </p>
    <p>
     Pierre Bezuchov je vôľou decko a hlavou filozof, večne hľadajúci pravdu, pravda,
            svojím spôsobom. Pri slabej vôli v duši jeho rastú a miznú svety myšlienok, predstáv a
            fantázií, a všetko to odráža sa na úzadí nekonečnej dobrodušnosti, nekonečnej dobroty.
            Len časom, zriedkavo, zahorí v ňom zúrivý hnev, dedičstvo po otcovi. Z nezákonného syna,
            nad ktorým sa usmievali, ktorého nik nepotreboval, stal sa razom gróf Bezuchov, veľmož —
            a razom stal sa milým a potrebným celému svetu. Tolstoj so svojou hlbokou intuíciou
            vycítil, aký dojem premena mohla urobiť na človeka Pierra. Po svojej dobrote uveril v
            svoju dobrotu, čistotu, veľkodušnosť, v prekrásne srdce, ktoré vlastnosti v ňom razom
            objavili všetci okolo neho a ktoré predtým nebadali, ale tá viera neurobila ho
            vypínavým, naopak ešte láskavejším.
    </p>
    <p>
     Kňaz Vasilij Kuragin, keď nepodarilo sa získať pre ženu bezuchovovské milióny bez
            Pierra, hľadá ich s dodatkom Pierra. V ňom skrsne blízko ležiaci plán: oženiť Pierra so
            svojou dcérou Elenou. A Vasilij už nevypúšťal z rúk dobrodušného Pierra. Pomáhala mu
            dvorná dáma Anna Pavlovna Schererová, tiež nachodiaca v niekdajšom „medveďovi“ utešené
            vlastnosti. Ako v Moskve Anna Michailovna Drubecká viedla „medveďa“ k zomierajúcemu
            otcovi a prinútila ho starať sa o dedičstvo aspoň svojou prítomnosťou, tak i tu dvorná
            dáma a Vasilij viedli ho k Elene, a akoby sugestívne nanútili mu náklonnosť k hrdej,
            anticky krásnej, veličestvennej Elene. Proces, ktorý prekoná duševne Pierre, patrí k
            zložitým, hlbokým, no Tolstoj nám ho dáva na dlani. Tak ako Pierre, žení sa mnohý, a
            zostáva nešťastným tak ako Pierre. Keď jej povie, pri predchádzajúcej asistencii
            Vasilija a Schererky, „ja vás milujem“ — „slová jeho zvučali tak biedne, že sa hanbil
            sám za seba“. I potom často bila mu krv do tváre za to slovo. V Pierrovi mnoho pravdy a
            mnoho lásky k pravde, ale — vidno — my nie vždy jednáme podľa pravdy. Okolnosti, cudzia
            vôľa sú silnejšie. Pierrovo manželstvo s Elenou, zakľúčené nie po vnútornej pravde,
            stane sa tragickým punktom jeho života.
    </p>
    <p>
     Ale Kuragin dosiahnuc jedno, smelo ide za druhým. Uňho rodili sa plány veľmi rýchlo.
            Má syna, známeho nám Anatola, a toho by bolo dobre oženiť bohato. Voľba Kuragina padne
            na kňažnú Máriu Bolkonskú. Starý Špartán Nikolaj Bolkonskij nenávidí Vasilija — a to je
            prirodzené — no Mária bola priateľkou z Petrohradu Júliou Kuraginovou listovne
            pripravená, že príde k nej blýskavý ženích Anatol. V Márii, utlačovanej otcom, na čas
            vznikne túžba po živote. Príjazd Vasilija so synom Anatolom na Lysé Gory ešte
            vypuklejšie ukáže nám starého, srditého, ale veľkým umom obdareného Bolkonského. Nikolaj
            Bolkonskij ako cez sklo vidí duše otca i syna. Anatol, krásny, silný muž, pozdá sa Márii
            a ešte viac jej spoločnici Bouriennovej — ale starému kňazovi nie. V ňom vzkypí hnev len
            pri myšlienke, že by mu chceli dcéru vziať. Vasilij a Anatol odídu s košom: Mária
            pristihla Anatola, ako bozkáva mademoiselle Bouriennovú! A Mária? Ona objíma potom
            zahanbenú Francúzku a rozplýva sa v citoch, že našla milujúceho. Ach, on ťa ľúbi — aká
            som šťastná! Román na Lysých Gorách — krátky, ale dôležitý osobami v ňom hrajúcimi,
            osvieti blahodarnú dušu Márie a tvrdú, pánovitú hlavu starého kňaza.
    </p>
    <p>
    </p>
    <p>
     <span class="bold">
      <strong>
       VIII
      </strong>
     </span>
    </p>
    <p>
    </p>
    <p>
     Nasleduje malý, rodinný obrázok u Rostovových — ta priletel list Nikolajov o tom, ako
            bol ranený, povýšený na poručíka a vyznamenaný. Spôsob, akým zdelia list milujúcej
            matke, Natašina silná detská radosť, Sonina milujúca duša a celá tá intímne rodinná
            rozčúlenosť nad „hérosom“ Nikolinkom zdiela sa i služobníctvu, takže celý dom vyjasní sa
            vďaka listu. Všetci mu píšu do leženia a starý gróf pripojí 6000 rubľov na uniformu,
            koňa atď.
    </p>
    <p>
     Olomouc očakával veľkú vojenskú parádu, na ktorej mali byť rakúsky cisár i rusky cár
            Alexander. Boris Drubeckoj a Berg prišli s gardou, obidvaja vo výhodnom postavení,
            čistí, neunavení — ich navštívi už ostrieľaný Nikolaj, aby si od Borisa odobral listy a
            peniaze. Priamota a srdečnosť Nikolaja kontrastuje s vypočítavosťou Berga a s životnou
            múdrosťou Borisa, ktorý vie priplichtiť sa k vyšším, aby mal z toho osoh. Preto
            oboznámil sa s Bolkonským v nádeji, že mu dopomôže nejako k štábu — čo bolo želaním
            Borisa. Charakteristické je, ako pravdomluvný, priamy Rostov, rozprávajúc aféru u
            Schöngrabenu, nevdojak pustí uzdu fantázii a počne hovoriť také veci, aké neboli.
            „Rozprávať pravdu je veľmi ťažko a mladí ľudia sú na to zriedkavo spôsobní.“ Až milo
            počúvajú sa reči Rostova — to je tá vojenská latinčina, pred ktorou nie je istý ani taký
            čestný a pravdu milujúci panenský šuhaj, ako Rostov. Hlboké sú to pohľady do duše
            ľudskej, ktoré sa nám tu otvárajú pri rečiach a veciach celkom obyčajných, prozaicky
            nudných. Kto by nečítal pozorne, ľahko by mu ušli tie jemné odtienky charakterov, rečí,
            zmýšľaní, kto ale pozrie sa celkom blízko a pozorne, všetky tie obyčajné, nudné a všedné
            reči a veci ukážu mu neobyčajnú, oblažujúcu a sviatočnú silu tvorenia a poézie. Príde
            medzi nich Andrej Bolkonskij — a Rostov, ostrieľaný junák s georgievským krížom, vidí v
            ňom „adjutantíka“ ľahko slúžiaceho, v blízkosti veľkých pánov, kdežto on, čo frontový
            oficier, niesť musí ťarchu dňa, zimu a nebezpečenstvo. Temer by bola nasledovala zrážka
            — no Andrej dôstojne zatočil rečou, ukázal svoju vyvýšenosť nad ohnivým mladíkom.
    </p>
    <p>
     Na druhý deň bola paráda, a tu zase odokryjeme novú vlastnosť u Rostova: jeho lásku k
            svojmu hosudarovi. Alexander obchádza rady husárov, Rostov vidí jeho ideálnu krásnu
            figúru, anjelsky dobrú tvár a jeho opanuje neskrotiteľná túžba umrieť u jeho nôh. Tento
            cit za cára stelesnený je v Rostovovi a je spoločný temer všetkým oficierom armády. No v
            duši Rostova, blahorodnej, ohnivej a priamej láska k monarchovi prechádza obyčajné
            hranice, ktoré sú u duší viac prozaických. „Len mrieť, umrieť zaňho,“ dumá Rostov. Slová
            Alexandrove zdajú sa mi padať z neba. Tolstoj majstrovsky a historicky verne opisuje
            cára až do najmenšej podrobnosti. Rostov je tak oduševnený, že pri volaní „urá!“ kričí
            tak, akoby si chcel ublížiť tým krikom. Je to veľký, hlboký cit; v osobe Rostova je tým
            označená celá veľká trieda mladých oficierov.
    </p>
    <p>
    </p>
    <p>
     <span class="bold">
      <strong>
       IX
      </strong>
     </span>
    </p>
    <p>
    </p>
    <p>
     Pred chýrnou bitkou u Slavkova v spojených armádach, ruskej i rakúskej, o inom
            nemysleli, len o víťazstve. Ducha ruskej armády zase poznávame médiom malých ľudí,
            menovite Rostova. Jemu bolo popriané vidieť hosudara ešte dva razy a každý raz posilnila
            sa jeho až fantastická láska. Každé jeho slovo zvučalo mu ako hlas z neba a on horel
            netrpelivosťou zomrieť zaňho. No pavlogradci boli ešte len v rezerve. Alexander sám
            obchádzal vojská. I on i jeho najbližší ani za mak nebáli sa o zajtrajší deň. Kto bál sa
            jediný v tomto mori hláv, to bol hlavnokomandujúci ruskou armádou, Kutuzov.
    </p>
    <p>
     Andrej Bolkonskij nemohol sa udržať a spýtal sa Kutuzova, čo on myslí o zajtrajšej
            bitke.
    </p>
    <p>
     Kutuzov prísne pozrel na svojho adjutanta a pomlčiac odpovedal: „Ja myslím, že bitka
            bude prehraná; ja som to povedal grófovi Tolstému a prosil ho, aby to oznámil
            hosudarovi. Čo ty myslíš, že mi odpovedal? ,I ľúbezný generál, ja zamestnávam sa
            pečienkou a ryžou, vy zamestnávajte sa vojennými dielami.‘ Hľa, to mi odpovedali.“ Z
            tohoto vidno, že vlastne velenia jednotného nebolo. Boli pri armáde dvaja cisári a celý
            pluk členov takzvaného „hofkriegsratu“. O tomto poslednom, ako starý Bolkonskij v Lysých
            Gorách riekol, „hof-kriegs-schnaps-rathe“ podáva nám Tolstoj prekrásny obraz na vojennej
            porade u Kutuzova. Weyroter bol pôvodcom plánu bojového, človek teoretik, salónny
            generál. Na porade bol prítomný i Andrej.
    </p>
    <p>
     Weyroter objasňuje svoj široko a ostroumne založený plán. Kutuzov, ako najstarší
            generál, predsedá. Weyroter číta vyše hodiny všetky podrobné dispozície, všetky
            geografické, strategické a vôbec na plán poťahujúce sa dáta, pády — a predseda Kutuzov —
            tíško spí a zobudí sa ako mlynár vtedy, keď prestane nemecké rapotanie Weyroterovho
            mlyna. Generáli počnú spor — Kutuzov vidiac, že ešte nie sú u konca — zase zadrieme. A
            muž tento jasne vedel, že zajtra bude bitka prehraná, a že prídvorných veľkých ľudí
            zaujíma viac pečienka s ryžou než to veľké, ním samým videné faktum, že zajtrajšia bitka
            bude iste prehraná. Keď prejdeme celý román, uvidíme, že tento ospalý človek je velikán,
            ďaleko väčší než Napoleon. Pravda, to uvidíme až potom. Ale už v tomto jeho čudnom
            chovaní sa vidíme tú nekonečnú tichosť ducha, tú opravdivú, na seba nehľadiacu veľkosť
            bez chvastúnstva. Kutuzov videl, že on tu nepomôže, keď sú v ležení oba cisári a
            hof-kriegs-schnaps-rath.
    </p>
    <p>
     Bitka u Slavkova začala sa včasne ráno druhého decembra 1805. I tu Tolstoj vovedie
            čitateľa priamo v hurhaj boja, ale nie ako to opisujú historici, reportéri alebo
            stratégovia, ale ako môže opísať jedine veliký umelec, ktorý hľadí na vonkajšie deje
            tak, ako do duší ľudských. O bitke u Slavkova všetko je známe, o nej napísali ľudia celé
            bibliotéky z tej i onej strany. A tu príde Tolstoj a povie nám predsa niečo nového,
            verného a správneho, o čom sa ani nesnívalo historikom, stratégom a reportérom.
    </p>
    <p>
     Rostov nevydržal v rezerve, on našiel príležitosť poprosiť Bagrationa, aby ho vzal s
            prvou eskadrónou. Bagration ho vezme k sebe za ordinanca. „Keď slnko vyšlo z hmly a
            oslepujúcim bleskom hodilo po poliach i po hmle, Napoleon sňal rukavičku z krásnej
            bielej ruky, dal ňou znak maršalom a oddal príkaz počať bitku. Maršali, sprevádzaní
            adjutantmi, poskákali v rozličné strany a cez niekoľko minút dvihli sa hlavné sily
            francúzskej armády k pracenským výšinám, skadiaľ spúšťali sa ruské vojská.“
    </p>
    <p>
     Andrej stojí za Kutuzovom, pevne presvedčený, že prišiel preňho deň vyznačiť sa.
            Mračný Kutuzov hreší svojich generálov, na otázku rakúskeho generála ani neodpovedá. Cár
            je netrpezlivý, že Kutuzov vždy váha hodiť sa na nepriateľa.
    </p>
    <p>
     „Prečo nepočínate?“ pýta sa ho cár.
    </p>
    <p>
     „Preto nepočínam, hosudar, že nie som na Cáricinom luhu“ (miesto parád v Petrohrade),
            a doložil: „Ostatne, jestli rozkážete…“ a dal rozkaz k ataku.
    </p>
    <p>
     A zase vrátime sa k vojsku, vidíme ako na dlani pohyby, napredovanie, bežanie. Vidíme
            hrozný útek ruských vojsk cez zamrznuté rybníky, kde sa nám blysne Dolochov, bežiaci po
            slabom ľade, vidíme kňaza Andreja Bolkonského so zástavou v ruke padať pred očami samého
            Kutuzova. Rostov po junácky plní rozkazy svojho veliteľa a vžil sa dokonale do ohňa,
            Berg chvastá sa, že je ranený v pravú ruku a v ľavej drží šabľu. Rostov nemôže vyplniť
            rozkaz, nájsť Kutuzova i cára. Vrhá sa cez lúku, na ktorú dažďom padajú gule. Bitka je
            prehraná — Napoleon-víťaz obchádza pole, radostne hľadí na masy ranených, nájde Andreja
            Bolkonského a velí ho ošetrovať vlastnému lekárovi. Kutuzov mal pravdu: dielo bolo
            prehrané a 21.000 Rusov mŕtvych a ranených pokrývalo pole u Slavkova.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e5755">
        </a>
        Časť druhá
       </h2>
      </div>
     </div>
     <div>
     </div>
    </div>
    <p>
    </p>
    <p>
     <span class="bold">
      <strong>
       I
      </strong>
     </span>
    </p>
    <p>
    </p>
    <p>
     S Rostovom a Denisovom vrátime sa zase z vojny do mieru v Moskve. Príchod mladého,
            vyznačeného poručíka, vítanie, domáci rodinný kruh oveje nás zase príjemným teplom ľudí
            dobrých. Tolstoj neskrýva ich slabosti, ale tvorí celú plejádu ľudí duševne dobrých, nie
            ako dnes v svojich horských, prepiatych „Sonátach“. Milá Nataša prechádza do panenčenia.
            Vôbec proces zrenia, rozviňovania sa tolstojovských ľudí je prekrásne prevedený. Denisov
            je hosťom u Rostovových a vžíva sa do rodinnej, zaľúbenej atmosféry. Starý gróf má plné
            ruky práce: on má v klube ustrojiť slávnostný obed na počesť Bagrationa — jediného
            generála, majúceho za sebou úspech v nešťastnej vojne minulej. Nikolaj Rostov vedie
            príjemný život spoločenský; mladý, vyznačený, bojový oficier nájde všade príjemné tváre.
            Soňu zanedbáva.
    </p>
    <p>
     Na obede v klube zídeme sa s mnohými známymi, medzi nimi i s Bezuchovom. Manželstvo
            jeho s Elenou bolo skutočne nešťastné — veterno-chladná krásavica nenávidí muža a
            zavádza postranné známosti vo veľkom svete. Pierre pritúlil u seba Dolochova, a Dolochov
            — dľa všetkého, priviazal sa ku grófke — jazyky nemlčali. Na obede Pierre sedí proti
            Nikolajovi a Dolochovovi. Jemu je strašné hľadieť na smelé, vyzývavé oči Dolochova.
            Stane sa, čo očakávano, Pierre udrie na Dolochova, začo ho posledný vyzve na duel.
            Pokračovanie Dolochova bolo nepekné: to pokračovanie vtedajších duelistov a krikľúňov.
            Na druhý deň ráno strieľa sa Bezuchov s Dolochovom; Pierre, akoby vo sne mieriac, strelí
            na Dolochova a raní ho. Dolochov strieľa ležiačky do Pierra, ktorému ani na um nepríde
            chrániť sa. Dolochov netrafí. Ako balvan zaľahol duel na mäkkú, dobrú dušu Pierra.
            Samosebou rozumie sa, že duel vrhol špatné svetlo predovšetkým na jeho ženu. Rozpadnutie
            nedá sa zadržať. Pierre je nešťastný, cíti svoju vinu, ale ešte hlbšie túžbu stať sa
            lepším. On hrozne tvrdo pracuje sám nad sebou. Na druhý deň rozpadnutie so ženou stane
            sa skutkom. Pierre odoženie od seba ženu, dajúc jej plnomocenstvo nad polovicou svojho
            majetku. Pierre je slobodný, ale nešťastný. Robota nad samým sebou zosilňuje sa. My
            Pierra poznáme čo dobrodušného ateistu — a celý čas, čo s ním zapodieva sa epos,
            vyplnený je borbou za Boha. On nechtiac hľadá niečo, čo by ho mohlo uspokojiť, hádže sa
            duchovne na všetky strany. Je to veliký kus duchovnej práce nad samým sebou.
     <span class="emphasis">
      <em>
       Prejasnenie vnútorného človeka
      </em>
     </span>
     je úlohou básnika pri Andrejovi
            Bolkonskom a Pierrovi Bezuchovovi. Ťažko ide tá borba, my s veľkým rozčúlením
            sprevádzame ich boj. Nie ľahko príde človek k Bohu. Kto prichádza k nemu lacno,
            nepostihne ho hlboko a verne.
    </p>
    <p>
     Na Lysých Gorách nič nevedeli o Andrejovi a starý kňaz ho oplakal svojím surovým
            spôsobom, ešte viac sužujúc Máriu. I kňaz, i Mária skrývali svoj bôľ, každý svojím
            spôsobom. Kutuzov síce písal, že videl Andreja raneného, so zástavou v ruke, ale otec
            neveril. Malinká kňažná Líza čaká každý deň svoju ťažkú chvíľu. Práve keď darovala
            synkovi život, zaplatiac dar svojím životom, dochodí Andrej. Môžeme si predstaviť, s
            akou nekonečnou jemnosťou pôvodca podáva nám tieto intímne, nešťastné obrazy. Andreja i
            vojna, i mier jednako udreli po duši. Tam videl ľudské slabosti, ctibažnosť, obete,
            strašnú porážku — tu smrť a sirotu-chlapca, milú sestru pod rukou milujúceho, ale
            súžiaceho ju otca. Temno leží nad hlavou Andreja, a to temno muselo odraziť sa i na jeho
            duši.
    </p>
    <p>
     Rostova nepokutovali za účasť pri dueli (bol sekundantom) — Dolochov vyzdravel. Na
            ňom počas nemoci ukážu sa svetlejšie strany: on je dobrý syn i brat a túži stretnúť sa
            so ženskou bytosťou, ktorá by ho „obrodila, očistila a povýšila“.
    </p>
    <p>
     U Rostovových Viera bola dvadsaťročná, Soňa (sesternica) šestnásťročná a Nataša
            polodecko, poloslečna, raz detsky smiešna, raz čarovne milá. Dolochov pri tamtých
            slovách myslel na Soňu — pravda, bez nádeje. On dostane od nej košík. Moskovský život
            ide svojím poriadkom; Denisov zaľúbi sa do Nataši a dostane zato od starej grófky — veď
            je Nataša ešte decko. Všetky tieto malicherné deje plynú hladko. Dolochov volá Rostova
            na lúčenie do hotela. Tu Rostov v kartách prehrá Dolochovovi ohromnú sumu 43.000 rubľov
            — pravda, na dlh. Opis tejto kartovej hry navádza na človeka husiu kožu. To je tiež
            jeden z tých živých, nevyrovnateľných obrazov, pri nich trasie sa človeku srdce. Rostov
            je nešťastný — treba oznámiť otcovi, aby mohol vyplatiť čestný dlh. To ho dusí, iba spev
            Nataši poteší trochu jeho dušu a zahanbené svedomie. Rostov vie, že otec jeho nie je
            dobrým gazdom a dlžoby množia sa. A ešte túto ranu! Ale zveriť sa musí. Nikolaj to chce
            urobiť po gavaliersky, akoby to bolo všednou vecou u nich.
    </p>
    <p>
     „Celkom chladným hlasom počal: ,Otec, skoro som zabudol — potrebujem peniaze.‘
    </p>
    <p>
     ,Ale veď som ti povedal, že ich málo — a mnoho potrebuješ?‘
    </p>
    <p>
     ,Veľmi mnoho,‘ s hlúpym úsmevom, ktorý si potom dlho nemohol odpustiť, riekol
            Nikolaj. ,Ja som trochu prehral — ba mnoho som prehral — štyridsaťtritisíc.‘
    </p>
    <p>
     ,Čo? Komu? Žartuješ?‘ — skríkol gróf apoplekticky, červeniac sa na šiji i zátylku.
    </p>
    <p>
     ,A sľúbil som zaplatiť zajtra.‘
    </p>
    <p>
     ,Nu!‘ riekol starý gróf, rozovrúc ruky a posadiac sa bez sily na diván.
    </p>
    <p>
     ,Čo robiť? To sa môže každému pridať,‘ riekol syn smelým tónom, medzitým čo v duši
            považoval seba za nehodníka, podliaka, ktorý po celý život nemôže vykúpiť svoje
            prestúpenie. Jemu chcelo sa poceľovať ruku svojho otca, na kolenách prosiť o odpustenie,
            ale on chladným, ba hrubým tónom hovoril, že sa to každému pridá.
    </p>
    <p>
     Gróf Iľja Andrejevič spustil oči a počal niečo rýchlo hľadať vo vačku.
    </p>
    <p>
     ,Áno, áno,‘ povedal, ,ťažko, ja sa bojím, ťažko dostať — hia, môže sa pridať, môže sa
            pridať.‘ I gróf pozrel rýchlo na tvár synovu a vychádzal von z komnaty. Nikolaj bol
            prichystaný na odpor — ale toto nijak neočakával.
    </p>
    <p>
     ,Otec, otec,‘ zakričal za ním plačúc, ,odpusťte!‘ I schytiac ruku otca, pritisol ju k
            ústam i rozplakal sa.“
    </p>
    <p>
     Ajhľa, to sú scény, ktoré mohol vyľúdiť len veliký psychológ a umelec.
    </p>
    <p>
    </p>
    <p>
     <span class="bold">
      <strong>
       II
      </strong>
     </span>
    </p>
    <p>
    </p>
    <p>
     Pierre, cestujúc z Moskvy do Petrohradu, na poštovej stanici zíde sa s povestným
            slobodným murárom Osipom Aleksejevičom Bazdejevom, a táto náhodná známosť hodí Pierra do frankmasonských
     <sup>
      [
      <a class="footnote" href="#ftn.d56e5815" name="d56e5815">
       473
      </a>
      ]
     </sup>
     kruhov. V Petrohrade jestvovala lóža, na tú odporučil mladého zablúdenca
            Bazdejev. Ubolený Pierre chytí sa rukami-nohami za frankmasonskú kotvu. I tu vidíme
            čestnú dušu Pierrovu, on hľadí vymaniť sa z hriechu a strašných múk a myslí nájsť pokoj
            vo frankmasonstve (v slobodnom murárstve). Neskôr uvidíme, že ani tu nenájde hľadaného
            mieru a rovnováhy. Ale isté je, že Pierre chytil sa podávanej kotvy úprimne, čestne.
            Tolstoj vovádza nás do formalít i do učenia frankmasonského objektívne. On je referentom
            celého vtedajšieho života a ako taký ničomu nevyhýba. Bezuchov chce skutočne začať nový
            život pomocou lži. Jemu nejde o ciele ctibažné, alebo o pomoc zovnútornú. A tu nám
            básnik živo líči cestu, zmýšľanie, nesúdiac, nechváliac a nehaniac. V takýchto citoch a
            plánoch pohrúženého Pierra navštívi kňaz Vasilij, aby ho vyhrešil pre jeho moskovské
            kúsky. Na Pierra príde besný hnev, dedičstvo po otcovi, a on vyhodí Vasilija jednoducho
            von.
    </p>
    <p>
     Celý „svet“ drží stranu Elene — proti Bezuchovovi. Elena, navrátiac sa do Petrohradu,
            nájde všade otvorené náručia — ju ľutujú. Anna Schererová prijme ju pod svoje
            staropanenské krídla. Boris Drubeckoj, uspevší upraviť si výhodné postavenie, stal sa
            tiež hosťom jej vybraného salóna, v ktorom ide život dľa starej nôty, len s inými
            osobami a riedkosťami. Tá samá reč o politike: ten samý falošný svet. Boris stane sa,
            vďaka Anne Schererovej, blízkym človekom v dome grófky Bezuchovovej.
    </p>
    <p>
    </p>
    <p>
     <span class="bold">
      <strong>
       III
      </strong>
     </span>
    </p>
    <p>
    </p>
    <p>
     Vojna rozhorela sa už blízko ruských hraníc. Verbovali „opolčenie“ (vlastibranu) a
            Nikolaj Bolkonskij bol vymenovaný za jedného z hlavnokomandujúcich. On chytil sa do toho
            so svojou tvrdosťou — Andrej ho miernil, tešil sa so synom a pritom hodil rukou na
            všetko, čo ho predtým ešte tešilo a volalo do života. Bilibin mu píše dlhý list o
            pomeroch — pravý kabinetný kus diplomatického humoru.
    </p>
    <p>
     Pierre hneď po prijatí do bratstva masonov šiel na svoje statky v kijevskej gubernii
            s tvrdým úmyslom dobre robiť svojim poddaným. A skutočne on rozkázal obľahčiť danky,
            robotu, kázal stavať špitály, školy. Pravda, na skutočnosti málo popravil stav
            sedliakov: čo dobrého nasnoval, pokazili kasnári. Na spiatočnej ceste navštívil Andreja
            v Bogučareve, majetku patriacom k Lysým Gorám. Dvaja priatelia nevideli sa dva roky:
            Pierre nosil sa so sviežimi plánmi, veril na dobrú budúcnosť — Andrej, ochladnutý až do
            hlbokej duše, hľadí skepticky na seba i na priateľa. Sú to duševné, hlboké rozhovory;
            Pierre so svojím masonským humanizmom je taký čulý, svieži proti Andrejovi, ktorého
            život uspel oklamať. On už nechce ísť slúžiť — po Slavkove — ani potom, keby Napoleon
            stál u Smolenska. Andreja zachvátil akýsi konzervativizmus. Oba priatelia prejdú na Lysé
            Gory, kde nájdu Máriu s božími ľuďmi, a Pierre dobrodušno usmieva sa nad kňažnou a bráni
            jej chúťku proti nápadom Andrejovým.
    </p>
    <p>
     Rostov vrátil sa ku svojmu pluku a žil zase tým osobitným armádnym vozduchom pod
            Denisovom. Denisov, priamy čestný vojak, stará sa o svojich pavlogradcov, ba aby mali čo
            jesť, silou vezme proviant, určený pre pechotu. Z toho povstane celá aféra pre Denisova
            smutná, lebo i tu našli sa neriady v intendatúre, tomto bôľnom punkte všetkých armád. My
            i tu nahliadneme trochu za kulisne bohatnuvších ľudí z hladu vojakov. V intendantúre
            nájde Denisov Teľatina, onoho oficiera, čo zadržal sa nečestne — a vynadá mu po
            husársky. Príde bitka a Denisov ľahko ranený odíde do špitála, aby mohol pohodlnejšie
            viesť svoju pravotu. Rostov navštívi vojenské špitály, a tu sa nám otvoria strašné
            obrazy vojenno-špitálske, celá tá nekonečná bieda veľkej vojny. Denisov oddá mu spis o
            svojej veci a Rostov ide do Tilsitu, aby oddal spis samému cárovi. V Tilsite sa už
            armády ruská a francúzska bratríčkovali na očiach oboch suverénov. Alexander i Napoleon
            boli spolu s Tilsite. Opisujú sa vojenné parády a menovite vidíme Napoleona v blesku
            jeho aktérskej
     <sup>
      [
      <a class="footnote" href="#ftn.d56e5838" name="d56e5838">
       474
      </a>
      ]
     </sup>
     slávy. Napoleon častuje ruskú gardu obedom a pripína vlastnoručne rád na
            kepeň „najudatnejšieho“ vojaka ruského. Pritom vidíme Napoleona omnoho živšie než na
            všetkých portrétoch. Rostov, v civilných šatách hľadiac na parádu, zase zapáli sa k
            cárovi tou oddanou láskou, jeho bolí, že Alexander I. s Napoleonom obcuje ako so
            seberovným. To bol počiatok priateľstva medzi Napolenom a Alexandrom. Neskôr roku 1808
            Alexander mal novú schôdzku s Napoleonom v Erfurte, a už hovorilo sa o možnosti sňatku
            Napoleona s niektorou sestrou cára Alexandra… Pravda, to všetko rozbilo sa skoro.
    </p>
    <p>
    </p>
    <p>
     <span class="bold">
      <strong>
       IV
      </strong>
     </span>
    </p>
    <p>
    </p>
    <p>
     I kňaz Andrej je reformátorom na svojich statkoch; on bol medzi prvými v Rusku, ktorý
            prepustil nevoľníkov na slobodu, iným panštinu zamenil „obrokom“ (miernou peňažnou
            náhradou), pričom čítal mnoho a chystal promemoáre o reforme v armáde, stará sa o synov
            majetok. Na ceste na majetok syna svojho, za včasnej vesny, vedie básnik Andreja lesom
            na voze. Tu natkneme sa na krajinku, riedku v tomto diele. Epizóda o dube. Andrej vidí
            dub, ktorého list ešte ani nehne sa, čo okolo šatí sa všetko v žltkastú, sviežu zeleň.
            Dub nechce nič vedieť o vesne. V ňom vidí Andrej obraz svojho žitia. Čo ho do vesny, do
            lásky, do šťastia. To je všetko klam! Pravdu má dub. Takým prostriedkom vnikáme v dušu
            Andreja, ochladenú a rozhorčenú nezdarom.
    </p>
    <p>
     Diela zaviedli ho i do Otradného, majetku Rostovových, kde žili Rostovovci letom
            1809. Tu videl Natašu a jej živosť a radosť nad životom pripomenula mu vlastnú
            odlúčenosť od života a jeho radostí. On bol v samých starostiach a chlopotách — a tu
            videl bytosť v úplnom šťastí. Keď navracal sa za pol druha mesiaca domov, idúc okolo
            duba, videl premenu, dub už zašatil sa lístím a žil jedným žitím s ostatným stromovím.
            Devuška, dub — to všetko priviedlo ho k blahému zakľúčeniu, že tridsiatym prvým rokom
            ešte život nie je zakľúčený. „I Pierre, i tá dievčina, i všetci mali by znať, čo žije vo
            mne, žeby život môj nešiel len pre mňa samého, môj život mal by sa odrážať v ich žití.“
            Andrej čerpá novú silu, on okrieva, ako onen starý dub.
    </p>
    <p>
     I zoberie sa do Petrohradu s novou vôľou, s novými nádejami. Tam boli mocní dvaja
            mužovia, Speranskij a Arakčejev. Speranskij, syn dedinského farára, stal sa pravou rukou
            Alexandra I. Andrej ide k nemu s veľkými nádejami. Arakčejev prijme ho svojím strmým
            spôsobom, ale predsa zapíše ho do výboru pre vypracovanie nového vojenského riadu.
            Speranskij dopomôže mu k náčelníctvu v oddelení, pracujúcom na zostavení zákonov. Andrej
            hodí sa do práce, ktorá ho cele pohlcuje.
    </p>
    <p>
     Pierre bol už rok v čele petrohradského masonstva. On dával peniaze hojne na potreby
            bratstva a videl s rozhorčením, že členom neišlo tak o dávanie, ako o celkom iné ciele.
            Masoni ustrojili „dom biednych“ a Pierre ho musel sám udržovať. On spozoroval medzi
            bratmi štyri kategórie: 1. Nič nerobiacich, ale trudiacich sa tajnosťami rádu, otázkami
            o troch osnovách veci, o syre, merkurovi a soli, alebo o význame kvadrátu a všetkých
            figúr v chráme Šalamúna. 2. Kolimbajúcich sa, ako on sám, nenachádzajúcich v masonstve
            priamej, zrozumiteľnej cesty, ale majúcich nádej nájsť ju. 3. Takých, ktorí videli v
            masonstve len zovnútorné formy, nestarajúc sa o ich význame. 4. Na takých (a tých bola
            ohromná väčšina), ktorí na nič neverili, nič neželali a boli masonmi len preto, aby
            zblížili sa s mladými, bohatými a silnými vplyvom a rodom. Pierre chcel reformovať,
            držal reči, jechal za hranicu o radu — a zo všetkého nič nevyšlo, naňho napadla zase
            predošlá melanchólia, tupá zúfalosť. On hádže sa ako ryba jedom otrávená — prijme ženu
            na milosť, ale nemá s ňou manželských zväzkov. Toto mučenie Pierra, jeho náruživé
            hľadanie opory, jeho zablúdenia, jeho nekonečná, po slepačky konaná cesta, je najväčšie
            tragikum eposu. Človeka duša bolí, a my priľneme k nemu s opravdivým súcitom. V
            bohatstve, s výhodami rodu, známostí, s umom neobyčajne hlbokým, zdravý a mocný telom,
            Pierre je opravdivým nešťastníkom. Ľudia myslia — mať pol milióna — a boli by šťastní, i
            dobrí, i spokojní. A náš Pierre má mnoho a mnoho miliónov, a pri tých výhody toľko hodné
            a tak cenné ako tie milióny, a my biedni a chudobní máme s ním iskrennú útrpnosť.
            Analýza jeho vnútorného života dosahuje tu svoju apogeju, básnik nie slovami, ale dušou
            hovorí k nám, on prevracia nám človeka naruby a rozčlánkuje nielen jeho duchovné, ale i
            senzuálne a morálne vlastnosti. A človek zostáva pritom ten samý, ani kroka neurobí,
            ktorý by úplne nesúhlasil s jeho štýlom, jestli tak slobodno povedať.
    </p>
    <p>
    </p>
    <p>
     <span class="bold">
      <strong>
       V
      </strong>
     </span>
    </p>
    <p>
    </p>
    <p>
     Starý Rostov darmo hľadal na dedine vyliečenie svojich financií — v Otradnom tak
            nevedel žiť skromne ako v Moskve. On už ináč nevedel. Dlhy len rástli, a uzavrel prejsť
            do Petrohradu a hľadať službu. Tam išlo sa po starom obyčaji. Berg dvoril Viere a pýtal
            o jej ruku, ale akurátny Nemec žiadal hotových 30.000 a na zmenku 80.000. On si to tak
            vyrátal. Za Natašou chodil do domu Boris Drubeckoj — tiež akurátny, ale po svojom — no
            on bol chudobný, bol bratanec, a jemu mať riekla vážne slovo. Drubeckoj prestal chodiť.
    </p>
    <p>
     Na veľkom bále u veľmoža, na ktorom bol i cár s diplomatickým korpusom, kňaz Andrej
            zblížil sa nečakane tesno s Natašou. Jemu, čo svetskému človeku, ľúbilo sa na nej to
            neobyčajné v podobných kruhoch, originálnosť, plná osobnosť bez nárokov, len s nárokom
            žiť, ako žije voľný vták. Dub počal šatiť sa lístím. „Áno,“ premýšľal po bále,
            „Rostovová je veľmi milá; je v nej niečo sviežeho, zvláštneho, nepetrohradského.“ A
            počal chodiť k Rostovom; Nataša mu spevom svojím už celkom pomiatla hlavu; vývod z toho
            bol: „Eh, nech mŕtvi pochovávajú mŕtvych, ale pokiaľ si živý, treba žiť a byť šťastným.“
            Na prvej zábave, ktorú dávali mladí manželia Bergovovci, Andrejova myseľ uzrela. Ale
            treba bol súhlas otca Bolkonského. Andrej odcestoval na Lysé Gory, mal s otcom tuhú
            šarvátku. Starý kňaz nechcel, aby sa syn ženil, menovite nie s chudobnou Rostovovou. No
            Andrej už nevládal poslúchnuť. Len jedno si vyžiadal starý Bolkonskij: aby rok počkal —
            v nádeji, že za rok môže sa všeličo prihodiť. Andrej sľúbil, vrátil sa do Petrohradu a
            požiadal o ruku Nataši. Nataša, ako všetko, i toto prijala divným, zvláštnym spôsobom.
            Ona myslela pevne, že Andreja miluje, ale sa ho i bála. Vôbec počas sľubov v Nataši borí
            sa cit s citom, ona navidomoči zreje. A keby nebol Andrej sľúbil otcovi rok čakať, máme
            istotu, že Nataša bola by stala sa veľkolepou, zriedkavou ženou a Andrej bol by
            vyliečený zo svojej hrdej melanchólie. Ale pri šestnásťročnej Nataši bol zrok
            nebezpečný. Starého Bolkonského synovo zaľúbenie rozdráždilo do nemožných hraníc — a pod
            tým trpela zase len Mária. „Ženiť chce sa synček, chce macochu dať svojmu synovi
            Nikolajovi! Žeň sa, žeň! Rod prekrásny, ľudia umní! I bohatstvo? Nie? Peknú macochu
            dostane Nikolaj. Napíš mu, nech sa žení trebárs zajtra. Ona bude Nikolinkovi macochou, a
            ja ožením sa s Bouriennkou — hahaha! Aby ani on nebol bez macochy! I ty k nemu prejdeš?“
            Mária hrozne trpela pod nekonečnou sekatúrou slabnúceho starca, takže už zberala sa (ba
            i hotovila) obliecť žobrácke šaty a putovať s božími ľuďmi k svätým miestam, aby unikla
            muke. Ale láska k otcovi premohla všetko. Ona zostala. Otec vždy viac a viac ju odháňal
            a mamsel Bouriennová dostávala do rúk vládu v dome.
    </p>
    <p>
    </p>
    <p>
     <span class="bold">
      <strong>
       VI
      </strong>
     </span>
    </p>
    <p>
    </p>
    <p>
     Nikolaj Rostov, matkou zavolaný, zanecháva svoj pluk a vráti sa do Otradného pomáhať
            dobrákovi-otcovi usporiadať zamotané pomery peňažné. Mnoho nepomôže, zato tým ohnivejšie
            poľuje na veľkom otcovskom statku. Opis velikej poľovky koňmo, vidno, zaujíma Tolstého.
            Zas odokrýva nám tajné vanie prírody i ľudských duší. Nataša jachá s ním koňmo, večerom
            zajdú k „ďaduškovi“, ďalšiemu pokrvnému, ktorý bol s nimi na poľovke. Ďaduška hrá na
            gitare a spieva ruské piesne. Všetci cítia sa tak doma, vo svojom rodnom vozduchu.
            Nataša tančí ruský ľudový tanec a všetci sú udivení: „Kde, ako vsala do seba z toho
            ruského vozduchu, ktorým ona dýchala, táto grófka, vychovaná francúzskou emigrantkou,
            skadiaľ má tie pohyby, ktoré predsa ,pas de châule‘ (umelé francúzske tanečné kroky)
            dávno mali vytisnúť? No duch i pohyby boli tie samé, nenapodobiteľné, nenaučiteľné,
            ruské.“ Nikolaj sa už celkom zaľúbi do svojej sestry.
    </p>
    <p>
     Roztrasené majetkové pomery dali by sa boli napraviť jedine bohatou ženbou Nikolaja,
            ale ten nechcel o tom počuť — jeho viazala tichá, úslužlivá Soňa, s ktorou sa ešte viac
            zblížil v dedinskom živote v Otradnom. Andrej Bolkonskij, na cestách v zahraničí, písal
            neveste svojej listy — Nataša čakala ho s istou divnou netrpelivosťou. Čas išiel s
            dedinskými výjezdami na trojkách, pri ktorých poznáme ruský život zimný na vonkove a pri
            ktorých Rostov už celkom tesno zblížil sa so Soňou a rodičom objavil, že si ju vezme za
            ženu, čo vyvolalo nepríjemné scény. Nikolaj uchádza k svojmu pluku s tým, že usporiada
            svoje veci, vráti sa a ožení so Soňou. Starý Rostov, zanechajúc chorľavú ženu v
            Otradnom, prešiel s Natašou i so Soňou do Moskvy, kde očakávali starého kňaza
            Bolkonského, a kam vrátiť sa mal i Andrej z ciest.
    </p>
    <p>
     Starý Bolkonskij mohol prísť do Moskvy, lebo zavial všade antifrancúzsky vietor a
            obdivovaný samým Alexandrom Napoleon zase bol „Buonapartom“, „antichristom“ v celej
            spoločnosti: zdalo sa, že staré katarínske časy navrátili sa a on mohol ukázať sa svetu.
            On v Moskve, vo svojom starom dome, zostáva tým samým hrdým, tvrdým veľmožom starých
            čias, práve tak tyranizuje dcéru, slávneho francúzskeho doktora, ktorého mu odporučili,
            vyženie von s krikom „francúzsky špión, von!“ Bolkonskému prichádzajú na vizitu veľkí a
            mocní tohoto sveta, medzi nimi i Rastopčin.
    </p>
    <p>
     Rostovovci, ktorí ubytovali sa v Moskve u príbuznej, Márii Dmitrijevny Achrosimovej
            (ich dom bol nevykúrený), urobili vizitu u Bolkonských — ale prijala ich iba Mária —
            starý sa ani neukázal, čo hrozne rozsmútilo Natašu. Nad celým zasnúbením devušky
            zobierajú sa oblaky — a búrka nemala vystať.
    </p>
    <p>
     V opere priplichtil sa k Rostovovým Anatol Kuragin. On žil zase s Dolochovom, ktorý
            vrátil sa bol z Perzie, prestál mnoho dobrodružstiev a naplňoval Moskvu svojimi kúskami.
            Zase otvorí sa nám kus toho „sveta“ s Elenou, Drubeckým (zasnúbeným s Júliou
            Kuraginovovou) a celou vyššou spoločnosťou. Hrom, ktorý udrel do pomeru medzi Natašou a
            Andrejom, bol Anatol Kuragin. On svojím vycibreným, smelým vystúpením, všetkými
            rafinovanými kúskami veľkomestského koketstva vedel pohýbať srdcom nevinnej, zápalčivej
            devušky. Proces, ktorý pozorujeme v duši Nataši, je veľmi komplikovaný a bazíruje sa na
            celom jej charaktere. Nie hlúpe dvorenie, nie drzosť švihákova — ju zachváti vlastná
            príroda, nevysvetliteľný záchvat. Nič zvláštneho neprihodí sa medzi ňou a Anatolom počas
            predstavenia, ale keď príde domov a spomenie si na Andreja, zavolá sama sebe: „Bože môj!
            Ja som zahynula.“ Na večeri u Eleny Anatol už priamo objaví Nataši lásku. Nataša je ako
            v horúčke — vymieňa s ním listy. Anatol, ktorý je tajne ženatý s Poľkou, ale peniazmi
            zaviazal ženu, aby ho opustila — uzavrie uniesť Natašu nocou, pomocou Dolochova — a
            Nataša zvolí. Únos prekazí iba Soňa, jej strážny anjel. Ohromný pád. Pred nezdareným
            útekom z domu Nataša napísala Andrejovi Bolkonskému výpoveď. Nataša nechce upustiť od
            Anatola. Až Pierre jej dotvrdí, že Anatol už raz uniesol Poľku a je s ňou ženatý, a že s
            ňou chce sa tajne zosobášiť vzdor tomu, že bol už ženatý — Nataša vidí klam a priepasť,
            nad ktorou už-už stála, a upadne do ťažkej nemoci.
    </p>
    <p>
     Román chybného kroku Nataši, vlastne len hriešneho úmyslu, písaný je s dramatickou
            prospešnosťou, zriedkavou u Tolstého. Tu založil už husto a pastózne všetky barvy svojej
            palety. On svojmu Andrejovi Bolkonskému, aby sa vylúpil v celej plastike, nanáša ešte i
            tento surový úder. On ho už chystá k veľkým dejom a heroizmu, ktorým onedlho zaskveje sa
            celá ruská zem. Bol rok 1811, v predvečer veľkých udalostí. Na nebi ukázala sa ohromná
            kométa, strašiaca úzkostlivých ľudí. Pierre nebojí sa hviezdy, on radostne, zaslzenými
            očami hľadí na ňu. Jemu zdá sa, že ona celkom verne zodpovedá jeho citu a volá ho k
            novému žitiu. S tým končí sa druhá časť velikého eposu.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e5899">
        </a>
        Časť tretia
       </h2>
      </div>
     </div>
     <div>
     </div>
    </div>
    <p>
    </p>
    <p>
     <span class="bold">
      <strong>
       I
      </strong>
     </span>
    </p>
    <p>
    </p>
    <p>
     „Dvadsiateho deviateho mája Napoleon vyjechal z Drážďan, kde bavil sa tri týždne,
            okrúžený dvorom, zostaveným z princov, hercogov, kráľov, ba i jedného cisára. Napoleon
            pred odjezdom oblaskal princov, kráľov i cisára, ktorí to zasluhovali, vyhrešil kráľov i
            princov, s ktorými bol nespokojný, obdaroval svojimi vlastnými, to jest vzatými od
            druhých kráľov, perlami i briliantmi cisárovnú rakúsku, i nežno obejmúc cisárovnu Máriu
            Lujzu, ako hovorí jeho historik, zanechal ju rozsmútenú nad rozlúčkou, ktorú ona, táto
            Mária Lujza, považovaná za jeho ženu, trebárs v Paríži zanechal druhú ženu, sotva
            vládala preniesť. Odhliadnuc od toho, že diplomati verili na možnosť mieru, že cisár sám
            napísal list cárovi Alexandrovi, nazývajúc ho ,Veličenstvo, brat môj‘ a úprimne tvrdiac,
            že neželá si vojny, že bude ho večne ľúbiť a vážiť si — Napoleon šiel k armáde a kázal
            jej ponáhľať sa od západu na východ. On jechal v koči, zapriahnutom šestorkou, okrúženom
            pážatmi, adjutantmi a sprievodom na Poznaň, Toruň, Gdansko a Kráľovec. V každom meste
            tisíce ľudí vítali ho s bázňou i oduševnením.“
    </p>
    <p>
     Takouto veľkolepou intrádou,
     <sup>
      [
      <a class="footnote" href="#ftn.d56e5915" name="d56e5915">
       475
      </a>
      ]
     </sup>
     plnou kolosálneho sarkazmu na stav Európy a falošné postavenie
            bonapartistického „cisárstva“, počína sa tretia rapsódia modernej „Iliady“. To boli
            časy, kde Napoleon prestal byť veľkým človekom a na neho padol iba tieň minulých zdarov
            a činov a veľkým zdal sa ešte silou inercie (zotrvačnosti) a menovite preto, že okolo
            neho a za ním boli ľudia malí, malodušní a malicherní. On upadol v pevné presvedčenie,
            „že prítomnosť jeho na všetkých koncoch sveta, od Afriky po stepy Moskovie, jednako
            poráža a uvrhuje ľudí do nerozumného samozabudnutia“, ako hovorí Tolstoj.
    </p>
    <p>
     Bez vypovedania vojny káže vojskám prekročiť Nemen, vtedajšiu ruskú hranicu.
    </p>
    <p>
     Alexander bavil sa vo Vilne, kde už celkom na vojnu ani nemysleli. Zprávu o prechode
            hranice priniesol generál Balašev na bál za cárom. Cár poslal k Napoleonovi Balaševa s
            vlastnoručným listom a odkazom ústnym, historickým a večne pamätným, „že on nezmieri sa
            do tých čias, pokiaľ bude čo i len jeden ozbrojený nepriateľ na ruskej zemi“.
    </p>
    <p>
     Balaševa vo francúzskej armáde traktujú ako zajatého. Komediantsky odený Murat
            (vyzeral ako v operete, blýskal sa zlatom a čačkami) drží ho. Až vo Vilne, Rusmi rýchlo
            opustenej, udelí mu Napoleon milostive audienciu a rozreční sa pred ním výrečnosťou,
            ktorá mu dľa nemeckých historikov (Weber), viac poškodila než stratená bitka. Tolstoj
            udáva celý rozhovor — neviem, či historicky akurátno, ale iste pravdivo epicky. Tu
            vidíme zase Napoleona z blízkosti a v reliéfnosti; on stojí pred nami, hýbe sa a dýcha,
            manévruje so všetkými svojimi obyčajmi a zvláštnosťami. On prichádza do ohňa, kritizuje
            cára pred jeho poddaným nemilosrdnou, negavalierskou kritikou. Dľa našej mienky Balašev
            dobre odpovedal. Na obede napríklad pýta sa ho Napoleon, koľko chrámov je v Moskve?
    </p>
    <p>
     „Viac, než dvesto.“
    </p>
    <p>
     „Načo toľko?“
    </p>
    <p>
     „Rusi sú veľmi nábožní.“
    </p>
    <p>
     „Ostatne,“ odvrkol Napoleon, „množstvo chrámov a kláštorov je voždy znakom
            zaostalosti národa.“
    </p>
    <p>
     Balašev opováži sa protirečiť.
    </p>
    <p>
     „Veď toho nikde niet v Európe,“ riekol Napoleon.
    </p>
    <p>
     „Prosím za odpustenie — v Španielsku.“
    </p>
    <p>
     Ako známo, tam boli Napoleonove vojská práve nedávno hodne bité.
    </p>
    <p>
     „Akými mestami treba ísť do Moskvy?“ pýtal sa Napoleon. — Balašev odpovedal:
    </p>
    <p>
     „Ako do Ríma, tak i do Moskvy vedú všetky cesty — medzi nimi jedna na — Poltavu.“
    </p>
    <p>
    </p>
    <p>
     <span class="bold">
      <strong>
       II
      </strong>
     </span>
    </p>
    <p>
    </p>
    <p>
     Kňaz Andrej šiel do Petrohradu, kam skryl sa Kuragin, Pierrom vyhnaný z Moskvy, aby
            vyzval na súboj zhubcu svojho šťastia. Tam už Kuragina nebolo, jeho poslali do Multan k
            vojsku, no našiel Kutuzova, ktorý vyberal sa tiež do Multan a volal so sebou Andreja, čo
            bolo milé Andrejovi, v nádeji, že tam nájde Anatola. Ale príduc ta, dozvedel sa, že
            Kuragin už uskočil nazad do Petrohradu. Keď došla zvesť o vojne — Andrej prosil sa k
            armáde, ležiacej vtedy v opevnenom Drisskom ležení. Odoberúc sa od otca, a síce zle,
            lebo sa s ním priamo povadil pre kňažnú Máriu, ktorej muky už prekračovali hranicu
            možnosti, prišiel do leženia ku Barclay-de Tollymu. Vo vojsku bol cár, okrúžený Nemcami.
            Plán obrany Drisského leženia zostavil teoretik Pfuhl, ktorého Tolstoj líči s veľkou
            záľubou čo skostnatelého punktičkára a otroka takzvanej vojenskej vedy. (Ostatne v
            ležení bolo asi osem strán, ktoré cára sem-tam ťahali. Bol to štáb cudzincov: Pfuhl,
            Armfeld, Wolzogen, Wintzingerode, Michau, Toll, gróf Stein, že sa človek zadiví.)
    </p>
    <p>
     „Pfuhl bol z tých do seba zažraných ľudí, akými môžu byť iba Nemci, lebo len Nemci
            bývajú zažraní a samovoľní na základe abstraktnej idey. Francúz býva samovoľný preto, že
            drží sa za milého umom i telom, Angličan preto, že je občan zriadeného štátu a že čo
            Angličan robí, musí byť dobré, Ital je samovoľný preto, že je rozčúlený a zabýva ľahko
            na seba i druhých, Rus preto, že nič nezná, nič znať nechce, pretože neverí, že by bolo
            možno niečo úplne znať, Nemec je samovoľný najhorším spôsobom, lebo si myslí, že zná
            pravdu, vedu, ktorú sám vymyslel a ktorá je preňho absolútnou pravdou. Taký Nemec bol
            Pfuhl.“
    </p>
    <p>
     A na armádu, takto vedenú, išla armáda Napoleonova, najskvelejšia, aká dala sa
            myslieť. Ešte nikdy, čo svet svetom stojí, nebolo zhromaždené v armáde toľko talentov
            vojenných, blýskavých mien, majúcich za sebou divy heroizmu, toľko umu, toľko vojenskej
            skúsenosti, a také ohromné masy starého, storáz ostrieľaného vojska, nevediaceho, čo
            znamená biť sa a nevíťaziť. A všetku túto brannú sumu, túto vojenskú esenciu, z celej
            Európy vytiahnutú, viedol génij, stratég, výbojca a šťastlivec, akého nebolo od čias
            Alexandra Macedónskeho, viedol Napoleon, ktorý dosiaľ neprehral žiadnej vážnej bitky, v
            ktorej on viedol dielom. Vo vojsku boli Poliaci, ktorí horeli zášťou proti Rusku a
            patriotickou túžbou pod krídlami francúzskeho orla obnovili Rzeczpospolitu od mora do
            mora, boli dobrodruhovia zo všetkých krajín zeme tejto, ktorým vojna bola remeslom a
            vítanou príležitosťou nájsť česť i majetok. A táto armáda išla proti „barbarom“, ktorých
            pobiť platilo za zásluhu o humanizmus a kultúru európsku. Žiaden ľudský um nemohol prísť
            na inú konzekvenciu, ako že porážka Ruska vystať nemôže a ponižujúci mier je iba otázkou
            času, a to veľmi krátkeho. Veď Rusi už prestali i veriť na vojnu a mali vojnu v Turecku,
            boli nepripravení, a ako sme videli v ležení Drisskom, nerozhodní a vedení ľuďmi
            nesúcimi.
    </p>
    <p>
     Andrej zľakol sa stavu, v akom našiel hlavný stan. Sám cár pýtal sa ho, kde chce
            slúžiť, a on mohol ostať pri štábe u samého cára. No Andrej prosil sa v armádu. Jemu
            oddali pluk.
    </p>
    <p>
    </p>
    <p>
     <span class="bold">
      <strong>
       III
      </strong>
     </span>
    </p>
    <p>
    </p>
    <p>
     Rostov chcel vrátiť sa a vziať Soňu — no vojna vypukla, on považoval za dielo cti
            nejsť z vojska, keď zahrmela vojna. A tak zostal v odstupujúcej pred Napoleonom ruskej
            armáde. Drisské leženie bolo tiež zanechané. V pluku Rostova (on už komandoval
            eskadrónu) počal sa ten čerstvý, zaujímavý život, ktorý panuje vo vojsku pred vojnou
            prv, než prišli pravé námahy. My vidíme Rostova s mladým, šestnásťročným Iljinom
            preháňať sa na donských koňoch; on bez rozkazu vrhol sa na francúzskych dragúnov a
            vlastnoručne zajal dragúnskeho oficiera. Ale divno, on necítil pri tom nejakej zvláštnej
            radosti. I tu analyzuje Tolstoj duševný stav chrabrého oficiera: človeka vidíme pod
            uniformou. Gróf Osterman-Tolstoj sám volá k sebe Rostova a ďakuje mu za junácky kúsok a
            sľubuje georgievský kríž. To by malo Rostova tešiť — ale on cíti nejasný, nepríjemný
            pocit. „Čože ma mučí?“ pýtal sa sám seba, odchádzajúc od generála. „Iljin? Nie, on je
            zdravý. Či som sa niečím pošpinil? Nie.“ Niečo iného mučilo ho. „Áno, áno,“ razom mu
            napadlo, „tamten dragúnsky oficier. Ja pamätám, ako ruka moja klesla, keď som ho chcel
            udrieť šabľou.“ Rostov akoby sa bol hanbil za svoje víťazstvo. Je to iste veľká pravda,
            že hlbšie založenej duši ľudskej nemôže byť skutočne príjemným rozpomenúť sa: ty si
            človeka dohonil, schvátil za väzy, strhol z koňa a zdvihol naňho smrteľnú oceľ. To je
            moment opravdu tolstojovský: tu vidíme in ovo jeho pozdejšiu teóriu o neprotivení sa
            zlému, o odsúdení vojny, ktorá dnes uňho narástla až do hraníc, kde prestáva byť
            rozumnou.
    </p>
    <p>
    </p>
    <p>
     <span class="bold">
      <strong>
       IV
      </strong>
     </span>
    </p>
    <p>
    </p>
    <p>
     Nemoc Nataši bola veľmi seriózna a nebezpečenstvo, ktoré hrozilo jej životu, nedalo
            okružujúcim ju pomýšľať na jej chybu a uvažovať, nakoľko bola vinná a nakoľko iba
            unesená okamžitým záchvatom. Keď sa vystrábila z nemoce telesnej, upadla do hlbokej
            duševnej apatie, ktorá líčená je s takou milotou, že radi odpúšťame devuške jej strašný
            krok. „Jej bolo potechou myslieť, že je nie lepšia, ako predtým myslievala, ale že je
            horšia od všetkých ľudí, čo ich je koľko na svete. Ona to vedela a pýtala sa, čo bude
            ďalej — ale ďalej nebolo ničoho. Nebolo žiadnej radosti v živote — a život tiekol. Ona
            odďaľovala sa a iba s mladým bračekom (pätnásťročným) jej bolo ľahšie. Z hostí tešila sa
            iba Pierrovi, pre jeho nežné chovanie sa k nej.“ Nataša chodí do chrámu a tam jej hlboká
            duša nachádza úľavu.
    </p>
    <p>
     Vojna mení sa vždy viac a viac na hrôzu — na niečo celkom iného, než boli všetky
            slavkovské a eilauské vojny. Odvtedy, čo ruské vojská opustili bez boja Drisské leženia
            a Pfuhlove hlbokomyseľné plány, rady Wolzogenovcov a Paulucciovcov padli do vody, vojna
            stala sa z ruskej strany veľkým, dovoleným, Bohom prikázaným dielom. V Moskve strašné
            chýry rástli, ako huby po daždi — i prišiel konečne chýr, že cár príde do Moskvy, slovo
            prehovoriť k národu v posvätných teremoch Kremľa. S tým bolo toľko isté, že nastane
            vojna všenárodná. Moskva počala sa modliť.
    </p>
    <p>
     V chráme Razumovských bola celá zať na obedni;
     <sup>
      [
      <a class="footnote" href="#ftn.d56e5993" name="d56e5993">
       476
      </a>
      ]
     </sup>
     Nataša počúva slová modlitby, ktorú vtedy modlili sa vo všetkých chrámoch
            Ruska. Tu niektoré sady z nej:
    </p>
    <p>
     „Hospodine, Bože síl, Bože spasenia nášho! Prizri teraz v milosti a štedrote svojej
            na pokorný ľud svoj a v láske k človeku uslyš, ušanuj a pomiluj nás! Vrah prišiel mútiť
            zem tvoju a povstal proti nej; ľudia bezzákonní zobrali sa, aby pohubili majetok tvoj,
            rozrumili celý Jeruzalem tvoj, milované príbytky tvoje, oni zašpinili chrámy tvoje,
            rozkálali oltáre a smejú sa nad svätyňou tvojou. Vladyko, Hospodine! Uslyš nás
            modliacich sa k tebe, posilni silou svojou pobožného, samodŕžavného velikého hosudara
            nášho Alexandra Pavloviča. Blahoslav jeho rady, počínania, i diela, i utvrď všemohúcou
            pravicou svojou cárstvo jeho, daj mu víťazstvo nad vrahom ako Mojžišovi nad Amallkom.
            Chráň vojenstvo jeho. Vezmi zbraň a štít a povstaň na pomoc nám, aby zahanbili sa tí, čo
            nám zle myslia, nech sú oni pred tvárou verného ti vojenstva ako prach pred tvárou
            vetra. Bože, otče našich! Rozpomeň sa na štedrotu tvoju i milosť, neodvrhni nás od tváre
            svojej, odpusť nám hriechy a previnenia naše. Zjav nám, pane, milosť tvoju a spasenie
            tvoje daj nám; rozveseľ srdce služobníkov tvojich; poraz vrahov našich a hoď ich k nohám
            tvojich verných naskrze. Lebo ty si záštita, pomoc i víťazstvo spoliehajúcich na teba!
            My voláme ti slávu Otcu i Synu i Svätému Duchu i nynie i vždycky i na veky vekov. Amiň.“
    </p>
    <p>
     Pierrovi zazdá sa, že meno jeho kabalisticky spojené je s menom Napoleona a on je
            pevne presvedčený, že bude hrať úlohu proti nemu. On nosí do Rostovových proklamácie,
            manifesty a chýry a Nataša robí naňho mocný dojem v svojom velikom, tichom, akoby
            usínajúcom bôli.
    </p>
    <p>
     Cár príde do Moskvy, v teremoch Kremľa prijíma zemianstvo i meštianstvo Moskvy. To
            boli tie pamätné dni, kde národ zobral sa k žertvám a kde všetci do nohy hotoví boli
            obetovať všetko. Také dobrovoľné obete ešte nikdy žiaden národ nepriniesol svojej
            obrane. Oduševnenie Tolstoj znázorňuje v malom Peťovi, najmladšom decku Rostova, v jeho
            zaľúbenosti do cára, v jeho náruživom behaní v množstve, aby len videl cára. Pierra tiež
            zmocní sa všeobecné oduševnenie, ačkoľvek v ňom neustala hlodavá duševná robota. On bojí
            sa chodiť k Rostovovcom. Nataša začiahla mu prihlboko do duše. On uzavrie nechodiť viac.
            Na zhromaždení i Pierre v ohni a oduševnení sľúbi vypraviť celý konný pluk na svoje
            vlastné útraty.
    </p>
    <p>
     „I žizň, i imuščestvo uzmi, Vaše Veličestvo,“
     <sup>
      [
      <a class="footnote" href="#ftn.d56e6007" name="d56e6007">
       477
      </a>
      ]
     </sup>
     to bolo motto všetkých. Starý Rostov, nemohúc oddať väčšej sumy, oddáva
            národu najmladšie dieťa, syna Peťu, ktorého zapisuje do pluku Bezuchova.
    </p>
    <p>
     Kňaz Nikolaj Bolkonskij na Lysých Gorách slabne čím diaľ, tým viac a so slabnutím
            zosilňuje sa jeho nezdravistá láska k dcére, ktorú on mušením Márie dáva najavo. On
            posiela svojho gazdu Alpatyča do Smolenska. Keď Alpatyč príde do Smolenska (Lysé Gory
            boli iba šesťdesiat verst vzdialené od Smolenska), už Francúzi pokročili pod samé mesto.
            Kňaz Andrej stretne Alpatyča a napíše otcovi, aby zanechal Lysé Gory, lebo ony môžu
            padnúť do krážov vojny a nebudú isté pred nepriateľom. Francúzi bombardujú Smolensk, a
            my vidíme účinky ich bômb v samom meste, vidíme, ako počínajú obyvatelia utekať z mesta
            a zapaľovať vlastné svoje domy, vzdor tomu, že to vojenské komandá prísne zakazujú. V
            ľude bolo viac prorockého ducha, ako v komandách. Krčmár Ferapontov hovorí:
    </p>
    <p>
     „Rešilas Rossija, Alpatyč, rešilas! Sám zapaliu. Rešilas“ a zapálil svoj dom. Toto
            „rešilas Rossija“ krčmára smolenského stalo sa mottom celého národa. Rusko riešilo — to
            jest teraz už mier domáci, majetok a život prestali mať cenu ako mali, ony ustupujú
            niečomu velikému, vysokému. Darmo zakazujú štábni náčelníci — pred ich očami zapaľujú
            ľudia domy, stodoly i senné kopy. „Rossija rešilas“ — a raz rozvlnená hladina národa
            nedala sa už utíšiť. Ľud dobre vedel, že teraz je už koniec. Smolensko, z nehož neostalo
            celého múru, bolo opustené vojskami a obe armády valili sa na východ, neúprosne,
            nezastaviteľne.
    </p>
    <p>
    </p>
    <p>
     <span class="bold">
      <strong>
       V
      </strong>
     </span>
    </p>
    <p>
    </p>
    <p>
     Vojská odstupujú od Smolenska vo veľkých horúčostiach, prach kundolí sa a oblakom
            pokrýva kolóny. Kňaz Andrej stará sa o svoj pluk, ľudia ho majú radi a nazývajú krátko
            „náš kňaz“. Na ceste zaskočil v Lysé Gory, opustené otcom, on prešiel do Bogučareva. Už
            mu bolo jasné, že rodná jeho dedina vtiahnutá bude do dusného vozdušia veľkej vojny. On
            dohonil svoj pluk. V armáde i ďalej panovala strašná smuta.
     <sup>
      [
      <a class="footnote" href="#ftn.d56e6029" name="d56e6029">
       478
      </a>
      ]
     </sup>
     Bagration píše Arakčejevovi list, ktorým Wolzogena a Barklaya priamo
            obviňuje. Otázka vymenovania hlavnokomandujúceho stala sa pálčivou. A divno, vymenovaný
            bol muž nesympatický samému cárovi, proti ktorému zášťou a jedom sršali Nemci pri dvore
            i v armáde — Kutuzov. Ale čokoľvek hovorili po salónoch Anny Schererovej a Bezuchovovej,
            isté je, že vymenovaním Kutuzova radosťou zabúchalo srdce práve tých, ktorí niesli prsia
            svoje proti víťazným bajonetom velikej Napoleonovej armády a hlavy svoje pod skazonosné
            bomby jeho tisícich kanónov.
    </p>
    <p>
     Kňaz Nikolaj Bolkonskij dožíva svoj horký život. Jeho vyhasínanie, predsmrtný
            nepokoj, jeho muka nad tým, že pod návalom cudzincov láme sa Rusko, jeho strašný bôľ nad
            tým, že ubližoval dcére, že jej robil zle — to všetko Tolstoj opísal s celou silou
            svojho génia. Dojemné, srdce rozrývajúce je lúčenie sa jeho s dcérou a varenie sa
            odporujúcich si citov v Márii, hlboko zasmútenej nad otcovou smrťou, ale nemohúcej
            nepocítiť, že dostala sa jej tým sloboda a právo na život. Tu spúšťa sa Tolstoj do
            priehlbín a kontrastov v duši ľudskej.
    </p>
    <p>
     Skoro po smrti starého kňaza nastala v Bogučareve zaujímavá epizóda so sedliakmi,
            pobúrenými proklamáciami Napoleona a dobrodružnými chýrmi, ktoré lietali vtedy krajom
            ako vlnisté zemetrasenie. Napoleon dal medzi ľud rozhadzovať rubľové asignácie, schválne
            k tomu cieľu falzifikované v cisárskych bankách v Paríži. Sedliaci v Bogučareve vzoprú
            sa, nechcú dať kňažnej Márii povozy, aby mohla sa odpratať do Moskvy. Rostov,
            furažirujúc, ocitol sa v Bogučareve so svojím Iljinom práve v hodinu, keď katastrofa
            mala vypuknúť a svojím mužským „pomeščickým“ vystúpením zachránil kňažnú a uspokojil
            sedľač. To bolo po prvý raz, čo sa s ňou zišiel, a síce vo výhodnom svetle obrancu a
            rytiera. Nepotrebujeme poznamenať, že objektívne veci pri tejto epizóde (charakteristika
            mužíkov, ich zovňajší byt, ich pohyby atď.) sú nakreslené do podrobnosti obdivuhodnej.
    </p>
    <p>
     Kutuzov prevzal teda hlavné komando a zavolal k sebe Andreja. V ležení v Carevom
            Zajmišči zíde sa Andrej s Denisovom, ktorý prišiel ku Kutuzovovi s vypracovaným plánom
            vojny partizánskej (guerilla), ktorá potom stala sa tak strašnou pre francúzsku armádu.
            Kutuzov vypočul Denisova — všetky žaloby na vojsko, že rúbajú horu a kosia zbožie káže
            hodiť do ohňa! „Ja to nekážem,“ hovorí Kutuzov, „ale nech rúbu a kosia! Kde drevo rúbu,
            tam triesky odletujú! Ó akurátnosť nemecká,“ doložil, krútiac hlavou. To všetko znamená
            jedno, a síce vojna akademická je u konca, čert vzal teóriu a plány, a my ideme sa už
            biť na život, na smrť. To znamená, že teraz nebije sa Napoleon s cárom, ale ruský národ
            s národmi, vtrhnuvšími do jeho pokojných hraníc. „Naučím ich žrať konské mäso!“ riekol
            Kutuzov k Andrejovi, udrúc sa v prsia. A to bolo jediným jeho cieľom, ktorému obetoval
            Moskvu i svoje meno.
    </p>
    <p>
     „Ale predsa musíme prijať hlavnú bitku?“ poznamenal Andrej.
    </p>
    <p>
     „Musíme, jestli všetci budú chcieť — čo robiť. Ale ver, holúbok, niet silnejších
            vojakov, ako
     <span class="emphasis">
      <em>
       čas
      </em>
     </span>
     a
     <span class="emphasis">
      <em>
       trpelivosť
      </em>
     </span>
     : tí všetko
            spravia, ale radcovia nepočujú na to ucho, a to je zle. Jedni chcú, druhí nechcú. Čo
            robiť? Čo myslíš?“ opýtal sa a oči jeho blyšťali sa hlbokým, umným výrazom. „Ja ti
            poviem, čo treba robiť a čo ja robím: v pochybnostiach, môj milý, buď zdržanlivým.“
            Andrej, nevediac prečo, po rozhovore uspokojený a potešený navrátil sa k svojmu pluku.
            On videl, že je niečo mocnejšieho než ľudská vôľa — a to je neodvrátiteľný chod udalostí
            — a Kutuzov vidí tie udalosti, pochopuje ich význam. A hlavné, on je Rus — to je to, čo
            Kutuzova postavilo na čelo armády, proti vôli dvora a „radcov“.
    </p>
    <p>
     Moskva medzitým chystala sa nepovedome a proti príkazom Rastopčina ku katastrofe.
            Rastopčin dal lepiť plagáty, hrdé ruské dámy opúšťali Moskvu, „my nie sme služobnice
            Bonaparta“, teda v istom predpokladaní, že Napoleon môže prísť i do samej Moskvy.
    </p>
    <p>
     Ruská armáda zastala u Borodina — Pierre v podivnej nálade, nevediac, čím slúžiť
            národu, v civilných šatách príde k Borodinu dňom pred onou veľkou bitkou, ktorá
            podrezala žily francúzskej armáde. Očami jeho, teda nevojennými, vidíme pole budúcej
            bitky a rozpoloženie vojsk.
    </p>
    <p>
     „On videl z kurhana
     <sup>
      [
      <a class="footnote" href="#ftn.d56e6057" name="d56e6057">
       479
      </a>
      ]
     </sup>
     (ktorý stal sa potom historickým kurhanom Rajevského) amfiteáter; vľavo vila
            sa smolenská hradská, idúca cez dedinu, ležiacu päťsto krokov od kurhana (to bolo
            Borodino). Cesta prechádzala pod dedinou cez most a hore-dolu sa vijúc, ťahala sa k
            dedine Valujevo (tam stál Napoleon). Za Valujevom cesta skryla sa v požltlom lese na
            horizonte. V lese blýskal sa kríž kolockého monastiera. Po celej tejto belasej diaľke
            vpravo i vľavo lesa i cesty vidno bolo dymiace sa vatry vojsk našich i nepriateľských.
            Napravo, po toku riek Koloči i Moskvy, bola miestnosť pahrbkovatá. Medzi pahrbkami
            vidieť bolo dediny Bezzubovo i Zacharino. Naľavo miestnosť bola rovnejšia, boli obilné
            polia a dymilo sa z dediny Semenovskej, požiarom zničenej.“ A to má byť pole bitky,
            myslel Pierre, ktorý ako laik nemal o tom pochopu. Veď on ani nevedel rozoznať ruských
            vojsk od nepriateľských a všetko bolo tak obyčajné.
    </p>
    <p>
     Po ležení ruskom nosili smolenskú ikonu Božej Matere, a sám Kutuzov so štábom konal
            pred ňou pobožnosť.
    </p>
    <p>
    </p>
    <p>
     <span class="bold">
      <strong>
       VI
      </strong>
     </span>
    </p>
    <p>
    </p>
    <p>
     Opis borodinskej bitky, ako ho podáva Tolstoj, uznaný je špecialistami za verný.
            Tolstoj znal nielen históriu a stratégiu prepamätnej zrážky (o tom síce ani nechyrovať v
            epose, lebo i tu Tolstoj hľadí na dielo zblízka, očami svojich epických figúr), ale z
            rozprávok a udaní osôb prítomných pri boji, dozvedel sa všetky potrebné podrobnosti;
            preto vychádza obraz jeho taký živý, skutočný a spolu i historicky verný.
    </p>
    <p>
     Dolochov dotrel sa k samému Kutuzovovi a ponúka svoje služby, Drubeckoj dľa svojej
            prírody tiež, a oznamuje mu citnú odhodlanosť ruských opolčencov:
     <sup>
      [
      <a class="footnote" href="#ftn.d56e6079" name="d56e6079">
       480
      </a>
      ]
     </sup>
     opolčenci hotovia sa všetci k smrti, a aby zomreli slušne, poobliekali si
            biele košele. „Čudný, bezpríkladný ľud!“ vzdychne Kutuzov. Všeobecná nálada javí sa v
            scénke:
    </p>
    <p>
     „Dolochov pristúpi k Pierrovi. ,Rád som, že vás vidím,‘ riekol, ,v predvečer dňa,
            ktorý, Boh zná, kto z nás prežije, rád som náhode, môcť vám povedať, že ľutujem všetky
            nedorozumenia, ktoré boli medzi nami, a želal by som, aby ste nemali nič proti mne.
            Prosím vás, odpustite mi.‘ Pierre, usmievajúc sa, hľadel na Dolochova, nevediac, čo mu
            povedať. Dolochov so slzami v očiach, ktoré mu vstúpili do očí, objal a poceloval
            Pierra.“
    </p>
    <p>
     Pierre v sprievode Beningsena obchádza líniu, Andrej leží so svojím plukom v Kňažkove
            a jemu prichodia v hlavu všetky jeho strašné sklamania. „Láska! Tá dievčička zdala sa mi
            byť preplnená tajnými silami. Ako som ju ľúbil a robil poetické plány o láske, o šťastí
            s ňou! Jakže, ja veril som v akúsi ideálnu lásku, ktorá mala mi zachrániť jej vernosť za
            rok! Ako nežná holubica v bájke, mala vädnúť rozlúčením odo mňa. A všetko to je omnoho
            prostejšie. Všetko to je úžasné, prosté — hnusné!“ Tu ho navštívi Pierre. On cíti k nemu
            nepriateľstvo. Je chladný, čo Pierre dobre pozoruje. Idú reči o vojne, o Moskve,
            odsudzujúc Barklaya. „On Nemec, lokaj! Zakiaľ Rusko bolo zdravé, mohol mu slúžiť
            cudzinec, ale ako ono onezdravelo, potrebuje svojho človeka. Nie je on zradcom — ale je
            čestným, akurátnym Nemcom.“ „Nemci! oni oddali
     <sup>
      [
      <a class="footnote" href="#ftn.d56e6089" name="d56e6089">
       481
      </a>
      ]
     </sup>
     Napoleonovi celú Európu, ich honil ako zajacov, a teraz prišli nás učiť!
            Pekní učitelia!“
    </p>
    <p>
     „Bude vyhraná zajtrajšia zrážka?“
    </p>
    <p>
     „Áno, bude,“ riekol Andrej, „ja bych, kebych mal moc, nebral zajatých. Čože sú
            zajatí? To je rytierstvo! Francúzi rozborili môj dom a idú rozbúriť Moskvu, urazili a
            urážajú mňa každú sekundu. Oni sú moji vrahovia, oni sú zlodeji dľa mojich pochopov. Tak
            myslí celá armáda. Treba ich odpraviť. Nebrať zajatých — to by zmenilo vojnu a ona bola
            by menej ukrutná. Ale my sme dosiaľ hrali sa na vojnu. Šetriť nepriateľa — aká hlúposť.
            Oni rabujú môj dom, vydávajú falošné ruble, zabíjajú moje deti, môjho otca a hovoria o
            právach vojny, o veľkodušnosti k nepriateľom. Nebrať zajatých, ale zabíjať a sám ísť na
            smrť. Cieľ vojny je zabíjanie.“ Tieto reči Bolkonského vyrážali city celej armády, a nie
            div, že svet videl najväčšiu bitku na brehoch Moskvy a Koloči.
    </p>
    <p>
    </p>
    <p>
     <span class="bold">
      <strong>
       VII
      </strong>
     </span>
    </p>
    <p>
    </p>
    <p>
     U Valujeva, v predvečer bitky borodinskej, stretneme sa zase s Napoleonom, ktorému
            prinášajú divnú zvesť, že včera nebolo žiadnych zajatých. To znamenalo, že ruskí vojaci
            bránia sa do posledných síl a poddávajú sa iba mŕtvi.
    </p>
    <p>
     „Niet zajatých!“ opätoval Napoleon slová adjutanta, „teda oni dávajú sa kynožiť! Tým
            horšie pre ruskú armádu!“
    </p>
    <p>
     Napoleon nepoznal znak času, a tým zrejme dokázal, že nemá pravé posvätenie génia.
            Lebo v čom javí sa genij? Práve v tom, že nielen pozná čas svoj, ale zahľadí sa do
            budúcnosti. Napoleon mal pred nosom skazu a myslel si, že je víťazom. On bol porazený už
            v predvečer borodinského boja; prestal byť tým, čím bol v Itálii a pod pyramídami v
            dobrom zmysle, a bol tým, čím bol v Itálii a pod pyramídami v zlom zmysle. Nebolo
            potreba byť géniom, aby úžas zachvátil človeka pri slovách „niet zajatých, oni radšej
            dajú sa zabiť, než upadnúť do zajatia“, nebolo treba prenikateľného ducha, aby videl
            jasno, že všetky predošlé praktiky vojenské a cisárske sú dnes bliktrou
     <sup>
      [
      <a class="footnote" href="#ftn.d56e6115" name="d56e6115">
       482
      </a>
      ]
     </sup>
     a hračkou voči zúfalému a pritom odhodlanému národu. Nebolo treba žiadnej
            strategickej velemúdrosti a skúsenosti vidieť, že armáda Kutuzovova nie je armádou
            Macka, ktorá dala sa chytiť ako kŕdeľ jarabíc, nie je rakúskou armádou Auersperga von
            Mautern, ktorému traja ľudia proti pätnástim tisícom odobrali viedenský most. Ale
            geniálny Napoleon to všetko nevidel, radoval sa nad podobizňou svojho syna, ktorú mu
            priniesli rovno z Paríža, a žaloval sa horko, že má dnes nádchu, hrešiac na celú
            medicínsku vedu, že nevie vyliečiť ani len nádchu. Celá jeho napuchnutá holota zračí sa
            z proklamácie na vojsko pred borodinskou bitkou:
    </p>
    <p>
     „Vojaci! Tu máte bitku, ktorú ste si tak veľmi želali! Ona je nevyhnutná pre nás, ona
            nám dá všetko, čo potrebujeme: pohodlné byty a skorý návrat do vlasti. Dejstvujte tak,
            ako ste dejstvovali pod Slavkovom, Fridlandom, Vitebskom a Smolenskom. Nech i to
            najposlednejšie potomstvo s hrdosťou rozpomínať sa bude na činy vaše tohoto dňa. Nech
            povedia o každom z vás: on bol vo veľkej bitke pod Moskvou.“
    </p>
    <p>
     A tu nemožno zdržať sa neprepísať riadky, hovoriace o posledných hodinách noci pred
            Borodinom.
    </p>
    <p>
     „,Zajtra budeme mať prácu s Kutuzovom,‘ riekol Napoleon. ,Uvidíme! Pamätáte, v
            Braunau on komandoval armádu, a za tri týždne ani raz nesadol na koňa, aby si prezrel
            opevnenia. Uvidíme!‘
    </p>
    <p>
     On pozrel na hodinky. Bolo okolo štvrtej. Spať nechcelo sa, punč bol dopitý a práce
            žiadnej nebolo. On vstal, prešiel sa sem i tam, obliekol teplý kabát, postavil si klobúk
            a vyšiel zo stanu. Noc bola temná; sotva citeľná vlaha padala zhora. Vatry horeli
            nejasno na blízku vo francúzskej garde a ďaleko cez dym blýskali sa ruské vatry. Všade
            bolo ticho a jasno bolo počuť šum a dupot počatého už pohybu francúzskych vojsk,
            zaujímajúcich svoje pozície.
    </p>
    <p>
     Napoleon prešiel sa pred stanom, pozrel na ohne, počúval dupot a prechádzajúc vedľa
            vysokého gardistu v baranej, vysokej čiapke, stojaceho na stráži u jeho stanu,
            vytiahnúceho sa ako čierny stĺp pri zjave cisára, zastal proti nemu.
    </p>
    <p>
     ,Od ktorého roku slúžiš?‘ spýtal sa s tou navyknutou afektáciou hrubej i láskavej
            vojenskosti, s ktorou voždy obcoval s vojakmi. Vojak mu odvetil.
    </p>
    <p>
     ,Ach — teda z veteránov? Dostali ste v pluk ryžu?‘
    </p>
    <p>
     ,Dostali, Vaše Veličestvo!‘
    </p>
    <p>
     Napoleon kývol hlavou a odišiel od neho. O pol šiestej Napoleon koňmo jechal k dedine
            Ševardinu. Začalo svitať, nebo sa očistilo, iba jeden oblak ležal na východe. Sprava
            zreval hustý, osamotnelý výstrel, niesol sa a zamrel uprostred všeobecnej tíšiny. Prešlo
            niekoľko minút. Zreval druhý, tretí výstrel, zakolimbal sa vozduch; štvrtý, piaty
            výstrel rúkol blízko a triumfálne kdesi napravo.
    </p>
    <p>
     Ešte neodzvučali prvé výstrely, keď zahučali druhé, ešte, ešte, zlievajúc sa a
            prebíjajúc jeden druhý. Napoleon jechal so suitou k ševardinskej redute a zliezol z
            koňa. Hra počala sa.“
    </p>
    <p>
     Nasleduje opis bitky borodinskej, pravda, zase oným, celkom novým spôsobom
            tolstojovským, o ktorý nie je strach, že ho niekto nápodobní. K takým opisom prostým,
            veličestvenným, dušu potriasajúcim vyžaduje sa viac než talent, vedomosti, štúdium, —
            vyžaduje sa intuícia z výše, dar boží a jeho premilostivé požehnanie.
    </p>
    <p>
    </p>
    <p>
     <span class="bold">
      <strong>
       VIII
      </strong>
     </span>
    </p>
    <p>
    </p>
    <p>
     Zvláštny nápad: pôvodca má, ako vieme, poruke dosť a dosť figúr vojenských, s ktorými
            by mohol spojiť svoj opis toho, čo dialo sa na brehoch Moskvy dňa 25. augusta (prav.).
            Má kňaza Andreja, Drubeckého, samého Kutuzova — tým by asi veľmi dobre pristalo, aby nás
            voviedli do hurhaja najväčšej bitky celého stoletia. Ale, ako to obyčajne býva s
            geniálnymi ľuďmi, oni všetko ináč robia, ako očakáva sväté filistérium — on vedie nás s
            civilistom, do vojny nič nemajúcim Pierrom Bezuchovom, ktorý prišiel na pole, ťahaný
            akousi nepovedomou, démonickou silou pod výstrely napoleonovských diel.
    </p>
    <p>
     Bezuchov ide na kurhan, z ktorého včera obzeral borodinské pole. Obraz je iný: všetko
            je obživené, neočakávane veličestvenné — ale celkom ináč, než si predstavoval — on stojí
            v samom centre bitky, na hroznej redute Rajevského (Francúzi ju potom prezvali grande
            redoute) a nevidí vojny, nevidí bitevného poľa — on nevie, že je v samom fókuse ohromnej
            svetodejnej drámy.
    </p>
    <p>
     Pierre na redute, medzi vojakmi, kanoniermi, oficiermi so svojím širokým klobúkom a
            civilnými šatami je zvláštny zjav; Pierre pevne myslí, že kurhan je miesto celkom
            bezvýznamné, padajúce celkom von z línie skutočného boja, a medzitým to bolo miesto,
            ktoré napádané a bránené bolo tisícami a pre ktoré mrelo každú hodinu tisíce ľudí.
    </p>
    <p>
     V redute medzi Pierrom a vojakmi utvorí sa čudný pomer: najprv hľadeli naňho zlostne
            — potom, keď videli, že je neškodný, že človek v bielom klobúku nerobí nič zlého, ale
            sedí ticho na násype, úctivo vystupuje vojakom z cesty, prechádza sa po batérii pod
            výstrelmi tak pokojne ako po promenáde, teda pomaly ich zlosť prechádzala do láskavého,
            žartovného účastia. Vojaci hneď prijali Pierra do svojej rodiny a ihneď dali mu meno
            „náš barin“, a láskavo smiali sa medzi sebou nad ním.
    </p>
    <p>
     „Delová guľa zryla zem v dvoch krokoch od Pierra. On, čistiac si rukáv od prsknutej
            hliny, s úsmevom ohliadol sa okolo seba.
    </p>
    <p>
     ,Ach, ako sa vy to nebojíte, barin, opravdu!‘ obrátil sa k Pierrovi červenotvári,
            široký vojak, ukazujúc silné, biele zuby.
    </p>
    <p>
     ,A ty sa vari bojíš?‘ spýtal sa Pierre.
    </p>
    <p>
     ,A ako žeby nie!‘ odpovedal vojak. ,Veď
     <span class="emphasis">
      <em>
       ona
      </em>
     </span>
     nezmiluje sa. Keď
     <span class="emphasis">
      <em>
       ona
      </em>
     </span>
     šibne, teda vnútornosti von. Nemožno nebáť sa,‘ riekol,
            smejúc sa. Niekoľko vojakov s veselými, láskavými tvárami postálo u Pierra.
    </p>
    <p>
     ,Naše dielo je vojenské. Ale vy, taký pán — to je divné.‘
    </p>
    <p>
     ,Na miesta!‘ skríkol mladučký oficier na vojakov, ktorý plnil službu akurátno, ako
            bolo vidno — hádam prvý raz.“
    </p>
    <p>
     A to boli tí nesmrteľní hrdinovia, ktorí stáli v centre najväčšej bitky stoletia. Ako
            je to prosté. Vojak bojí sa bomby, lebo ona nežartuje — ale koná povinnosť svoju, akoby
            to bola hračka.
    </p>
    <p>
    </p>
    <p>
     <span class="bold">
      <strong>
       IX
      </strong>
     </span>
    </p>
    <p>
    </p>
    <p>
     Okolo desiatej hodiny z reduty Rajevského, na ktorej bol podivný volontér Bezuchov,
            uniesli už dvadsať ľudí mŕtvych a ranených a vždy častejšie padali rozličné projektily
            medzi „rodinku“, na batérii zhromaždenú. Ale ľudia na batérii akoby to ani nepozorovali.
            Bolo počuť bystrý hovor a žarty.
    </p>
    <p>
     „Dušička!“ kričal vojak na približujúci sa, s piskotom letiaci granát; „nie sem — ta
            ku pešiakom,“ doložil druhý.
    </p>
    <p>
     Iní, prenášajúc delo, kričali:
    </p>
    <p>
     „Razom, družno, po burlacky!“
    </p>
    <p>
     Pierre pozoroval, že za každou guľou, za každou stratou vždy viac rozháralo sa
            všeobecné rozčúlenie.
    </p>
    <p>
     Prišlo ešte horúcejšie: už neodnášali ranených a mŕtvych z batérií a vojaci živo
            pracovali okolo diel — už nik nepozoroval Pierra. Starší oficier s temnou tvárou chodil
            od dela k delu, mladý oficierik, zarumený, ešte pilnejšie velil vojakom. Vojaci podávali
            náboje, obracali sa, nabíjali a robili svoju robotu s napruženým chválkárstvom. Oni
            poskakovali pri chode ako na pružinách.
    </p>
    <p>
     „Niet len osem nábojov,“ oznamoval mladý oficier staršiemu.
    </p>
    <p>
     „Kartáče!“ skríkol starší, hľadiac cez násyp.
    </p>
    <p>
     Tu stalo sa niečo; mladý oficier zaachkal, a skrútiac sa, sadol na zem, ako v letku
            podstrelený vták.
    </p>
    <p>
     Gule bili do prsných opevnení (Brustwehr), do vojakov, do diel. Po bokoch reduty
            behali vojaci nazad, napred.
    </p>
    <p>
     „Kartáče!“ volal starší oficier.
    </p>
    <p>
     Oznámili, že niet nábojov.
    </p>
    <p>
     „Zbojníci!“ zareval oficier, „bežte k rezervám, prineste náboje.“
    </p>
    <p>
     „Ja pôjdem!“ riekol Pierre. Oficier mu neodpovedal a veľkými krokmi pošiel na druhú
            stranu.
    </p>
    <p>
     „Nestrieľať! počkať!“ kričal.
    </p>
    <p>
     Vojak, ktorému rozkázané bolo ísť pre náboje, buchol sa s Pierrom.
    </p>
    <p>
     „Eh, barin, tu niet tebe miesta!“ a pobežal nadol. Pierre bežal za ním. Už boli pri
            voze s muníciou, keď doňho udrela bomba a rozbila na triesky. Pierre našiel sa na zemi,
            neranený, len ohlušený.
    </p>
    <p>
    </p>
    <p>
     <span class="bold">
      <strong>
       X
      </strong>
     </span>
    </p>
    <p>
    </p>
    <p>
     Básnik prenesie nás z miniatúrnych podrobností na široké pole, kde idú vysoké vlny
            bezpríkladného zápasu dvoch protivníkov: jedného omnoho slabšieho, nič alebo zle
            opevneného, brániaceho sa, druhého veľmi silného napádajúceho. Materiálnu silu na
            francúzskej, ktorá by dľa zákonov fyzických musela rozhromiť protivníka, sputnalo niečo,
            čo nedá sa vážiť hmotnými vážkami. To bolo inponderabile a menovite pevná vôľa: biť sa a
            umrieť, neustúpiť. Vôľa radšej umrieť než ustúpiť spomína sa často, ale nikdy ona nebola
            pravdou tak hroznou, ako u Borodina. Lebo aký východ mávajú i tie najurputnejšie bitky,
            v ktorých premoc napadá neústupnú a odhodlanú slabšiu stranu? Konečný východ je ten, že
            slabšia strana zákonom fyzickým podrobená, stratiac časť sily zabitými a ranenými,
            ustúpi a víťazstvo na strane silnejšieho je jasné, neodškriepiteľné. A už čokoľvek
            hovoria o borodinskej bitke, čo ako rozhlasujú ju za víťazstvo francúzske, faktum je:
            ruská armáda v ten deň stratila
     <span class="emphasis">
      <em>
       polovicu
      </em>
     </span>
     vojska — strata, ktorá i
            pri určitej porážke je nevídaná a neslýchaná, a tá armáda, stenčená na polovicu, po
            bitke stála na tom samom mieste ako pred bitkou a bola tak hrozná Francúzom po bitke,
            ako ukázala sa v bitke. Ona zadala francúzskej armáde takú ranu (i samej sebe), že
            pokračovanie boja na druhý deň bolo nemožné pre Francúzov i Rusov. Rezultátu nebolo
            takého, aký učí teória a stratégia, bolo vzájomné zabíjanie bez rezultátu vidného a
            patrného, ale bol rezultát skrytý: francúzska armáda bola pred Borodinom smrteľne
            ranená, podstrelená a Napoleonova nepremožiteľnosť utrpela prvú, osudnú štrbinu.
    </p>
    <p>
     Náhľadne líči Tolstoj bezpomocnosť Napoleona, márnosť všetkých jeho rozkazov, z
            ktorých nebolo, nemohlo byť vyplnené ani jedno jediné prikázanie po celý deň. Jeho
            maršali pýtajú posily (garda bola v rezerve, nedotknutá), no Napoleon im odvetí, že majú
            pod rukou polovicu armády, a on ešte nevidí jasne šachovú dosku bitky!! Ale v jeho duši
            boli už predstíny udalostí, veľmi smutných. Bitka bola taká, akej ani sám Napoleon
            nevídal, to jest, mala celkom iný charakter a nič nevchádzalo pod všeobecné pravidlá a
            doterajšie vojenné skúsenosti jeho. Napoleon, pozdravovaný víťazstvom — neveril naň.
    </p>
    <p>
     Ináč Kutuzov.
    </p>
    <p>
     K nemu príde Nemec Wolzogen od Barklaya poslaný.
    </p>
    <p>
     „Všetky punkty našej pozície v rukách nepriateľa, a odbyť ho nemáme čím, pretože niet
            vojsk.“
    </p>
    <p>
     Kutuzov prestal žuvať pečienku, zadivene, akoby nerozumejúc to, čo mu hovorili,
            hľadel priamo na Wolzogena. Wolzogen spozoroval rozčúlenie „starého pána“, ako ho volali
            Nemci v armáde, a riekol s úsmevom:
    </p>
    <p>
     „Ja som nemal práva skrývať pred Vašou Svetlosťou toho, čo som videl. Vojská sú v
            úplnom rozstrojení.“
    </p>
    <p>
     „Vy ste videli? Vy ste videli?“ nachmúriac sa, zakričal Kutuzov, bystro vstávajúc a
            pristupujúc na Wolzogena: „Ako vy, ako vy smiete!“ robiac hrozivé posunky rukami a
            zadúšajúc sa, zakričal: „Ako vy smiete, milostivý pane, hovoriť to
     <span class="emphasis">
      <em>
       mne
      </em>
     </span>
     ! Vy nič neznáte! Povedzte mojím menom, generálovi
            Barklayovi, že jeho zprávy sú nepravé, a že pravý chod bitky známy je mne,
            hlavnokomandujúcemu, lepšie než jemu.“
    </p>
    <p>
     Wolzogen chcel čosi odvetiť, no Kutuzov ho pretrhol.
    </p>
    <p>
     „Nepriateľ odbytý je na ľavom a porazený na pravom krídle. Jestli ste vy zle videli,
            nedovoľte si hovoriť, čo neznáte. Ráčte jechať ku generálovi Barklayovi a oddať mu môj
            zajtrajší rozkaz, iste napadnúť nepriateľa,“ prísne riekol Kutuzov. Všetci mlčali a bolo
            čuť len ťažké dýchanie zadychčaného starého generála: „Odbytí sú všade, za čo ďakujem
            Bohu a chrabrému vojsku. Nepriateľ je porazený a zajtra zaženieme ho zo svätej zeme
            ruskej,“ riekol Kutuzov, križujúc sa; a naraz zaštkol a slzy sa mu zjavili na očiach.
            Wolzogen stisol plecami, skrivil ústa, mlčkom odišiel na stranu.
    </p>
    <p>
     „Ah! Tu je môj héros!“ riekol Kutuzov ku krásnemu černovlasému generálovi, ktorý
            práve v tom okamihu vchodil na kurhan. To bol Rajevský, celý deň preživší na hlavnom
            punkte Borodinského poľa.
    </p>
    <p>
     Rajevský oznamoval, že vojská tvrdo stoja na svojich miestach, a že Francúzi nevládzu
            ich viac atakovať.
     <sup>
      [
      <a class="footnote" href="#ftn.d56e6267" name="d56e6267">
       483
      </a>
      ]
     </sup>
    </p>
    <p>
     Kutuzov dal rozkaz, na zajtra atakovať Francúzov. Tento rozkaz obodril armádu, on bol
            diktovaný tým hlavným nervom vojny, ktorý volá sa duchom armády. Chýr rozniesol sa
            mlunou a vojská akoby boli znovuzrodené. Nik nehýbal sa z miesta, línie redli, ale
            zostávali líniami. To bolo vojsko hrdinov smrtných, hrdinov ticho a tvrdo odhodlaných
            ľahnúť na poli.
    </p>
    <p>
    </p>
    <p>
     <span class="bold">
      <strong>
       XI
      </strong>
     </span>
    </p>
    <p>
    </p>
    <p>
     Ako to už býva vo vojnách, Andrej Bolkonskij, silno želajúc brať dielnu účasť vo
            veľkej hre — zostal so svojím plukom v rezerve. Ale táto rezerva, nečinná, ničím brániť
            sa nemohúca, stála počas bitky v silnom ohni, lebo nepriateľské delá o druhej popoludní
            zabili z nej dvesto mužov. Tu v tej nečinnosti, bezbrannosti — s povinnosťou len stáť
            ticho a čakať — ukazuje sa zase tá vysoká, tichá, strachu neznajúca zmužilosť ruského
            vojska, jedine ruskému vojsku vlastná. Zmužilosť ukazujú aj iné národy, tu pohybom a
            silnými zvratmi, oduševnením opojenú, udržovanú. Ale zmužilosť pluku Andrejovho stojí
            pred nami ako oceľová statua, mŕtva matériou, ale živá svojimi formami, svojou
            nepokornou dušou. Opis tohoto státia pod guľami sto diel, vrhajúcich na pluk svoje gule,
            patrí k najväčším literárnym pamätníkom ruskej vojennej slávy. Pred ním blednú i diela
            Suvorova v Alpách. Jestli Rusko bude mať takých Andrejov a také pluky, tedy varujem
            každého pred veľkou vojnou s Ruskom.
    </p>
    <p>
     Udrie projektil do strojno stojacich radov. Andrejovi pobehol nevoľný chlad po
            chrbte. On pozrel na rady. Pravdepodobne vyrvalo mnohých, veľká tlupa zhromaždila sa
            okolo dvoch bataillonov.
    </p>
    <p>
     „Pane adjutant,“ zakričal Andrej, „rozkážte, aby sa nezhromažďovali.“ Adjutant
            vyplnil príkaz, prichádzal k Andrejovi. Z druhej strany prijechal koňmo veliteľ
            bataillona.
    </p>
    <p>
     „Pozor!“ bolo počuť krik vojaka, a ako ptáčik, čvirikajúci v bystrom lete, v dvoch
            krokoch od Andreja, podľa koňa veliteľa bataillona, nehlasno udrel o zem granát. Kôň
            majorov, neopytujúc sa, či pekne, či nepekne bolo ukazovať strach, fŕkol a odskočil na
            bok.
    </p>
    <p>
     „Ľahnite!“ bolo počuť hlas adjutanta, priľahnúceho k zemi. Kňaz Andrej stál v
            nerozhodnosti. Granát, ako vlk, dymiac sa, vrtel sa medzi ním a ležiacim adjutantom.
    </p>
    <p>
     „Vari je to smrť,“ pomyslel kňaz Andrej, s novým závistným pohľadom hľadiac na trávu
            i dym granátu, vrtiaceho sa ako detský vlk. „Ja nemôžem, nechcem zomrieť, milujem život,
            milujem tú trávu, zem, vozduch.“ On to myslel, a spolu s tým vedel, že sa naňho dívajú.
    </p>
    <p>
     „Hanba, pane oficier,“ riekol adjutantovi, „aký —“ on nedohovoril. V tom okamihu bolo
            počuť výstrel, piskot črepov ako rozbitého skla, dusivý zápach prachu, a kňaz Andrej
            odhodený bol nabok, i podňav
     <sup>
      [
      <a class="footnote" href="#ftn.d56e6299" name="d56e6299">
       484
      </a>
      ]
     </sup>
     nahor ruky, padol na hruď. Andreja smrteľne raneného prenesú na preväzný
            punkt. A tu stane sa nečakané stretnutie. Andrej pozná pod nožom operujúcich lekárov
            svojho najväčšieho vraha — Anatola Kuragina, zhubiteľa šťastia, zvodcu, ktorého pomstou
            horiac, hľadal po celom Rusku. V nešťastnom, vzdychajúcom, bezsilnom človeku, ktorému
            práve odrezali nohu, poznal Anatola Kuragina. Anatola držali na rukách a podávali mu
            vodu v pohári, ktorého kraje nemohol zachvátiť zapuchlými pernami. Andrej rozpomenul sa
            na Natašu a v duši jeho obživla nežnosť k nej. Kňaz Andrej pozrel na biedneho Kuragina,
            zviazaného s ním silou osudu, i počal ho ľutovať, ba milovať. „Kňaz Andrej nemohol
            zdržať sa, i zaplakal nežnými, zaľúbenými slzami nad ľuďmi, nad sebou, nad ich i nad
            svojimi zablúdeniami. Útrpnosť, láska k bratom, láska k tým, čo nás nenávidia, láska k
            vrahom, ktorú kázal nám Boh na zemi, ktorej mňa učila kňažná Mária a ktorú som
            nepochopoval; hľa, preto mi bolo ľúto života, hľa, to mi ešte zostávalo, keby bol živý.
            Ale už je neskoro, ja to znám.“
    </p>
    <p>
     Tak ruský junák, smrteľne ranený, premýšľa, héros poľa Borodinského, ale ako premýšľa
            Napoleon, zdravý a pozdravovaný čo víťaz?
    </p>
    <p>
     „Strašný pohľad poľa, pokrytého mŕtvolami i ranenými, spojený s ťažkosťou hlavy a so
            zprávami o smrti dvadsiatich generálov, povedomie svojej slabosti — to všetko urobilo
            nečakaný dojem na Napoleona, ktorý ľúbil pozerať zabitých a ranených, skusujúc pri tom
            (ako on myslel) svoju duchovnú silu. V ten deň úžasný pohľad poľa premohol tú duševnú
            silu, v ktorej on videl svoju zásluhu a veľkosť. On spešno ujechal z poľa a vrátil sa k
            Šaverdinskému kurhanu. Žltý, opuchlý, ťažký, s mútnymi očami sedel na skladacej
            stoličke, počúvajúc paľbu. — Napoleon rozkáže strieľať na ruské vojská s dvesto sviežimi
            delami.
    </p>
    <p>
     Adjutant prichádza a zvestuje cisárovi podivný chýr, že dvesto sviežich diel páli na
            ruské vojsko v Kňazkove, ale že tie len stoja.
    </p>
    <p>
     „Náš oheň radami ich vyrýva — ale oni stoja,“ riekol adjutant.
    </p>
    <p>
     „Im ešte chce sa,“ riekol Napoleon so zachrípnutým hlasom.
    </p>
    <p>
     „Veličenstvo,“ riekol, nedopočujúc, adjutant.
    </p>
    <p>
     „Ešte chce sa im — nu strieľajte ešte tuhšie.“
    </p>
    <p>
     A tak zúril boj až do vyčerpania síl. Rusi stáli na tom samom mieste pri konci bitky,
            ako pri počiatku, ale tí samí Rusi stratili polovicu armády a neboli vstave zničiť
            francúzsku armádu. Ale francúzska armáda bola predsa vnútorne zničená, to cítil Napoleon
            a jeho generáli. Všetci cítili úžas pred nepriateľom, ktorý stratiac polovicu vojska,
            stál tak hrozne na konci, ako pri počiatku bitky. Pod Borodinom Rusi zvíťazili tým, že
            vnútili o sebe mienku — vy ste silnejší — vy bijete sa seriózne a máte železnú vôľu
            pohubiť nás. Táto mienka hlboko vryla sa v dušu každého francúzskeho vojaka — nech
            akékoľvek bulletiny hlásal Napoleon o veľkom víťazstve na brehoch Moskvy. Každý vojak
            vedel, že bulletin nehovorí pravdu.
    </p>
    <p>
    </p>
    <p>
     <span class="bold">
      <strong>
       XII
      </strong>
     </span>
    </p>
    <p>
    </p>
    <p>
     Ruská armáda stála pri Filách, dedinke neďaleko Moskvy. V týchto Filách, v dome
            sedliaka Andreja Savostionova, bola historická vojenná rada, ktorou bola Moskva vydaná
            nepriateľovi. Beningsen chcel, aby Rusi dali pod Moskvou veľkú bitku Napoleonovi. Starý
            Kutuzov vedel predobre, že je Moskva stratená a jemu jednalo sa o to, aby armáda nebola
            stratená, z ktorej ešte mohla kynúť spása. Barklay, Beningsen, Jermolov, Dochturov i
            Rajevský boli za bitku. No Kutuzov riešil:
    </p>
    <p>
     „Páni, ja som počul vaše mienky. Niektorí nebudú so mnou súhlasiť. No ja mocou, danou
            mne mojím cárom a mojou otčinou, rozkazujem odstúpenie bez bitky.“
    </p>
    <p>
     Kutuzov dobre vedel, že s tým valí na seba veľkú zodpovednosť a nepopulárnosť. On
            vedel, že národ i cár tak ľahko neodpustia mu záhubu Moskvy. Ale on ešte raz riekol:
    </p>
    <p>
     „Hej net! Budú oni konské mäso žrať, ako Turci,“ uderiac mäkkou päsťou, „budú oni…
            aby len…“.
    </p>
    <p>
    </p>
    <p>
     <span class="bold">
      <strong>
       XIII
      </strong>
     </span>
    </p>
    <p>
    </p>
    <p>
     Elena mala ťažkú voľbu: koho brať, či cudzozemského princa — mladého, či ruského
            veľmoža, starého a vysokého úradom. Jej sa len o to jednalo, ako voliť — že bola
            zákonnou ženou grófa Bezuchova — to ju najmenej nekormútilo — ona urobila známosť s
            abbatom, a myslí, prestúpením na katolícku vieru zostať úplne slobodnou. Ona poslala za
            mužom list do Moskvy, v ktorom ho upovedomuje, že chce vydať sa za N. N., že prijala
            jedine pravú vieru, a že ho prosí, aby vyplnil všetky potrebné formality k rozsobášu.
            Tento list bol oddaný do domu Pierra v tom okamihu, keď Pierre bol pod Borodinom na
            junáckej batérii Rajevského.
    </p>
    <p>
     Pierre večerá v čistom poli s vojakmi a počína rozmýšľať o prostom ľude.
    </p>
    <p>
     „Sláva Bohu,“ dumá, „že som už von z toho; ó jak úžasný je strach a ako hanebne oddal
            som sa strachu. Ale oni (t. j. vojaci) po celý čas do konca boli tvrdí a spokojní.“ On
            počínal chápať, že na prsiach týchto prostých, tvrdých a pokojných ľudí odbil sa nápor
            vrahov.
    </p>
    <p>
     Tridsiateho augusta vrátil sa Bezuchov do Moskvy, ktorá už počala prestávať byť
            mestom a chystala strašnú toaletu. Majetní ľudia sťahovali sa preč, trebárs Rastopčin
            dával príkazy neuchodiť, že bude pod Moskvou veľká bitka atď. Cit národa bol vernejší
            než výpočty Rastopčina — národ nechcel vidieť Moskvu pod vládou francúzskou, on nechcel
            poslúchať Napoleona. A to bol veliký rozdiel medzi mestami, ktoré vydobyl Napoleon
            (Berlín, Viedeň atď.) a Moskvou. Napoleon sedel v Schönbrunne, Francúzi prechádzali sa
            po Štefanskom námestí a život viedenský išiel svojím poriadkom ako predtým, úrady,
            polícia, súdy — to všetko fungírovalo. Ináč Moskva. Akonáhle bolo isté, že vojsko nedá
            bitku a Moskva padne do rúk vrahom, ona prestala byť mestom, všetka organizácia prestala
            jestvovať a Moskva obrátila sa na spustu domov bez pánov, na masy ľudu bez zväzkov, čím
            skôr utekajúce z mesta, ktoré prestalo byť mestom, ktoré prestalo mať zmysel.
    </p>
    <p>
    </p>
    <p>
     <span class="bold">
      <strong>
       XIV
      </strong>
     </span>
    </p>
    <p>
    </p>
    <p>
     Tolstoj dosť prísno súdi o Rastopčinovi, menovite že dovolil rozbúrenej luze
            zavraždiť nejakého Vereščagina, na ktorého padlo podozrenie, že rozširoval francúzske
            proklamácie. Sám Pierre opováži sa robiť poznámku voči Rastopčinovi, ale ten ho surovou
            prísnosťou odbije a poradí mu, aby ušiel z Moskvy. Rastopčin mu nedôveruje menovite pre
            masonstvo, ktoré dľa jeho slov „pod vidom vystavenia chrámu Šalamúnovho usiluje sa
            zboriť chrám svojej otčiny“.
    </p>
    <p>
     Pierre vyjde z domu svojho a po celý čas katastrofy jeho ľudia neznajú, kam unikol.
    </p>
    <p>
     Rostovovci zostali v Moskve do prvého septembra — teda už do predvečera nepriateľskej
            okupácie, mať čakala najmladšieho syna Peťu — no všetko už hrnulo sa von z Moskvy, i
            starý gróf dodal mnoho povozov zo svojho majetku, aby mohol zachrániť svoje veci. V dome
            všetko pakovali do kisní — a tu zase ukáže sa nám Nataša vo svojej prostote a
            prenikateľnej praktickosti. Ona v ohromnom chaose ľudí i vecí jediná zostáva tichá,
            veselá a činná. A tu dovolili by sme si poznámku: akokoľvek umná, prenikateľná a už
            predtuchou všetko pochopujúca je Nataša, jej predsa chýba zmysel pre veci veľké,
            všeobecné, nedotýkajúce sa jej osoby alebo osôb jej blízkych. Ale to patrí k plnosti jej
            osoby, to ju robí Natašou zvláštnou a prísne individualizovanou medzi všetkými Natašami.
            I vojna, i bieda Moskvy týka sa jej nie čo patriotky (jej chýba cit všeobecného
            patriotizmu), ale čo sestry, dcéry a čo vysoko rozvitej ženskej bytosti. Keď modlia sa v
            chráme za víťazstvo nad hrozným vrahom, ona modlí sa skrúšene, ale na vojnu a vraha
            myslí len v spojení s Nikolajom, Andrejom a s tými blízkymi pomerami, ktoré ju
            bezprostredne otáčajú. Cez Moskvu prechádza celá ruská armáda, ustupujúca z Fíl a spod
            Borodina a rozumie sa, množstvo ranených, ktorých túžbou je ujsť z Moskvy a nedočkať
            Francúzov. I k domu Rostovových prichodí mnoho ranených, medzi nimi i kňaz Andrej — o
            čom Nataša nevie. Jeho uložia v izbe guvernantky. Ale ranených je mnoho, medzi inými
            takých, ktorí prosebne hľadia na grófove povozy, na ktoré nakladajú kisne a kufry s
            majetkom domu Rostovových. Je to asi posledný poklad ich rodiny. Pochopiteľné, že stará
            grófka bráni sa zložiť kisne a naložiť ranených — 100.000 rubľov nechať Francúzom. Gróf
            bol by hotový — lebo už dal zložiť z niekoľkých vozov kufry — no grófka dala nazad nosiť
            svoje poklady.
    </p>
    <p>
     Berg sedí vedľa grófky a potešuje ju. Gróf s fajočkou chodí sem a tam, keď Nataša
            vletí do komnaty ako búra, s tvárou hnevom pošpatenou, a bystrými krokmi pošla k matke.
    </p>
    <p>
     „To je hnusoba, to je podlosť!“ zakričala, „to nemôže byť, žeby ste to vy prikázali!“
    </p>
    <p>
     Berg i grófka zostrašene hľadeli na Natašu.
    </p>
    <p>
     „Mamuška, to nemožno, pozrite, čo robia na dvore,“ zakričala, „oni pozostanú nazad!“
    </p>
    <p>
     „Čo je s tebou? Kto ostane? Čo chceš!“
    </p>
    <p>
     „Ranení! Hľa, tí ranení! To nemožno, mamuška, to sa ničomu nepodobá! Nie, mamuška,
            holubička — odpustite, prosím vás! Čo je to, čo chceme zobrať — pozrite len, čo sa robí
            na dvore! Mamuška! To nemôže byť!“
    </p>
    <p>
     To bol protest Nataši: ona previedla svoju vec; biedni Rostovovci zanechali celý svoj
            pohnuteľný majetok v dome, na korisť Francúzom a na vlastných vozoch viezli ranených z
            ohrozeného mesta. To je Natašin patriotizmus.
    </p>
    <p>
    </p>
    <p>
     <span class="bold">
      <strong>
       XV
      </strong>
     </span>
    </p>
    <p>
    </p>
    <p>
     Rostovovská rodina, vozy s ranenými a Andrej na vlastnej kalese pohli sa z Moskvy —
            Nataša neznala, koho vezú v kalese. U Sucharevskej veži Nataša pozrela oblokom koča a
            videla medzi ľudom vysokého, tlstého človeka, oblečeného v šat kočišský; ona poznala
            Bezuchova. Pierre totiž utečúc z domu, ušiel do bytu zosnulého masona Bezdejeva.
    </p>
    <p>
     „Zostanete v Moskve?“ spýtala sa Nataša Pierra, pristanúceho ku koču.
    </p>
    <p>
     „Áno, v Moskve — zbohom!“ Ale Pierre nezostáva v Moskve bez cieľa. Jemu zase zdá sa,
            že jeho meno spojené je kabalisticky s menom Napoleona i uzavrie Napoleona zavraždiť.
            Preto sa preobliekol, kúpil dýku a pištoľ, a tak očakával Napoleona vo svojom otcovskom
            meste.
    </p>
    <p>
     Ruské vojská boli už za Moskvou a Francúzi pred ňou. Ráno dňa 2. septembra Napoleon
            stál medzi svojimi vojskami na Poklonnej hore. Z tejto hory za krásneho jesenného
            počasia uzrel prvý raz Moskvu.
    </p>
    <p>
     „Toto je to aziatské mesto s nespočetnými chrámami, Moskva, ich svätá Moskva. Konečne
            je tu to slávne mesto. Tu čas!“ Napoleon zliezol z koňa a rozkázal rozložiť pred sebou
            plán Moskvy.
    </p>
    <p>
     „Mesto, zaujaté nepriateľom, podobá sa devuške, utratiacej svoju nevinnosť,“ riekol a
            tak hľadel na nevídanú krásavicu, „a či mohlo byť iné? Ona leží u mojich nôh, očakávajúc
            svoj osud. Kde Alexander, a čo myslí? Divné, veľké mesto a divná, veľká je táto minúta!
            Jeden pokyn — a zahynula by stará rezidencia ruských cárov! Ale moje milosrdenstvo je
            hotové zostúpiť k premoženým. Ja musím byť velikodušný, pravdivo veliký. Z výšiny Kremľa
            dám im zákony spravodlivosti a dokážem im význam pravej civilizácie. Bojari — poviem im,
            ja nechcem vojny, ale mier a šťastie mojich poddaných. Doveďte bojarov!“ Obrátil sa ku
            sprievodu. Generál s blýskavým sprievodom pošiel za bojarmi.
    </p>
    <p>
     Prešli dve hodiny. Napoleon pojedol a zase zastal na Poklonnej hore, očakávajúc
            bojarov. Už mal hotovú reč k nim. On už v duchu rozdával milosti tým bojarom.
    </p>
    <p>
     A medzitým v sprievode jeho šlo rozjarené besedovanie; nik nevedel, ako zdeliť
            všemohúcemu divnú zvesť, že generál vrátil sa sám a že je Moskva pustá, že všetko z nej
            ušlo. Oni nechceli urobiť Napoleona, bojarov očakávajúceho, smiešnym (ridicule — čoho sa
            každý Francúz bojí ako ohňa).
    </p>
    <p>
     Ale predsa bolo treba mu niečo povedať. Položenie bolo tým ťažšie, že cisár, mysliac
            na svoje veľkodušné plány, veselo a hrdo usmieval sa.
    </p>
    <p>
     Ale Napoleon, cítiac, že veľkolepá minúta, ktorá trvá hodiny, je predsa smiešna —
            podal rukou znak. Delo vypálilo — a vojská išli na Moskvu. U Dorogomilovskej línie zase
            zastal Napoleon, zoskočil z koňa a chodiac po násype, zase očakával deputáciu s kľúčmi a
            ikonami. Ale nebolo deputácie, bojarov a najmenej kľúčov. Stalo sa to, na čo ani myslieť
            nemohol jeho um, trebárs jak veľký.
    </p>
    <p>
    </p>
    <p>
     <span class="bold">
      <strong>
       XVI
      </strong>
     </span>
    </p>
    <p>
    </p>
    <p>
     Nasleduje veľkolepé porovnanie Moskvy s úľom, ktorý stratil matku.
    </p>
    <p>
     Tak pustá bola Moskva, keď Napoleon ustatý, nepokojný a nachmúrený chodil po násype,
            očakávajúc deputáciu. Keď mu už s náležitou ostražitosťou objavili, že je Moskva pustá,
            on srdito pozrel na zvestovateľa a mlčiac chodil zase po násype.
    </p>
    <p>
     „Dajte ekvipážu,“ riekol, „Moskva pustá — aká pravdenepodobná udalosť!“ Napoleon v
            ten deň nevjechal do mesta, ale nocoval v predmestskom hostinci.
    </p>
    <p>
     Ostatné zaujatie Moskvy a Kremľa opisuje Tolstoj s tou blízkou minucióznosťou, ktorá
            robí jeho dielo nie históriou, ale eposom. A čo je divné: Napoleonovo vojsko, bolo len
            zatiaľ vojskom, kým vchádzalo do pustých ulíc. Akonáhle usalašilo sa po domoch, palácoch
            a domkoch, prestalo byť vojskom bez toho, žeby bolo stalo sa obyvateľstvom. To bola masa
            marodérov a rabunkošov. Moskva vsala do seba armádu a pretvorila ju na nepoznanie.
            Oficieri zaujali skvostné byty, pivnice s dobrými vínami, šatne a vyhladovaní počali si
            robiť bene po toľkých útrapách, nebezpečenstvách. Vojaci za nimi svojím spôsobom.
    </p>
    <p>
     Ku Pierrovi v dom masona dodral sa francúzsky kapitán Rambal a Pierre hostí
            nevolaného hosťa a rozhovorí sa s ním. Rambal je opravdivým Francúzom strednej sorty,
            predtým royalista, teraz práve taký horlivý bonapartista, nafúknutý duchom
            napoleonovského režimu. Epizóda s fidelným Parížanom nosí na sebe pečať pravdy a toho
            umenia, s akým Tolstoj podáva nám i neruské typy.
    </p>
    <p>
     Od tých čias, čo francúzska armáda vliala sa do Moskvy, počali sa požiare, hromadne
            menované požiarom Moskvy. Ale to nebol jeden požiar, ale množstvo požiarov, raz tu, raz
            tam povstalých, z príčin dosiaľ neznámych a dosiaľ celkom nevysvetlených. Horelo vo dne,
            horelo v noci, celé domy, celé kvartále. Francúzi upodozrievali Rusov a prenasledovali
            zaostalých.
    </p>
    <p>
     Na úteku z Moskvy v Mitištiach Rostovovci držali oddych a tu stane sa, že Nataša
            dozvie sa, kto je ranený oficier v kalese. Utekajúci vidia požiar Moskvy zďaleka — Soňa
            ho ukazuje Nataši. Ale čo bolo Nataši do požiaru Moskvy. Ju náramne rozčúlila prítomnosť
            Andreja. On ležal v tom samom hostinci, v susednej izbe a vzdychal bôľno pod ranou
            svojou.
    </p>
    <p>
     Večer. Rostovovské dámy idú na odpočinok. „Hneď si ľahnem,“ riekla Nataša, pospešno
            zhadzujúc jubky. Sadnúc na postieľku, na zemi postlatú, rozpletá si vlasy. Ticho spustí
            sa na plachtu, prestretú na sene, hneď pri dverách.
    </p>
    <p>
     „Nataša, ľahni si do prostriedku,“ riekla Soňa.
    </p>
    <p>
     „Ja tu budem. Ale spite!“ riekla mrzuto a zaryla tvár v podušky.
    </p>
    <p>
     Grófka, madame Schossová (spoločnica) i Soňa pospešno vyzliekli sa a ľahli. Malá
            lampadka horela v komnate. Ale zvonku bolo jasno od požiaru Malých Mitíšt. Dlho počúvala
            Nataša a nehýbala sa. Ona počula modlitbu a vzdychy matere, prasknutie postele, tiché
            dýchanie Soni. Grófka zavolala na Natašu — tá jej neodvetila.
    </p>
    <p>
     „Zdá sa, že spí,“ ticho odpovedala Soňa.
    </p>
    <p>
     Skoro počula Nataša rovné dýchanie materi. Nataša nepohla sa, trebárs jej malá, bosá
            noha ziabla na podlahe. Nataša zdvihla sa.
    </p>
    <p>
     „Soňa, spíš? Mama?“ zašeptala. Nik neodpovedal. Nataša pomaly a ostražite vstala,
            prekrižovala sa i stúpala úzkou, hybkou, bosou nohou po chladnej, nečistej podlahe.
            Dosky zaškripeli. Ona ako mačka pribehla k dverám a chytila chladnú kľučku.
    </p>
    <p>
     Jej zdalo sa, že niečo ťažké, rovnomerne bijúc, búši na všetky steny izby: to bilo
            jej srdce, zamierajúce od strachu, úžasu a lásky.
    </p>
    <p>
     Ona otvorila dvere, prekročila prah a stúpila na mokrastú, chladnú zem siene. Nohou
            omakala na zemi spiaceho sluhu, prekročila ho a otvorila dvere izby, kde ležal kňaz
            Andrej. V tej izbe bolo šero. V zadnom kúte, u postele, na ktorej čosi ležalo, svietila
            lojová sviečka.
    </p>
    <p>
     Nataša ešte ráno, keď jej povedali o rane Andreja, riešila, že ho ona musí vidieť.
            Ona neznala, prečo to musí byť, no ona znala, že to bude trápne a tým viac bola
            presvedčená, že to byť musí. Keď zhliadla nejasnú masu v kúte a jeho podňaté kolená
            držala za plecia, ona si predstavila akési úžasné telo a postála. Ale nepremožiteľná
            sila tiahla ju napred. Ona urobila krok a stála v zapratanej izbe. Na lavici ležal druhý
            človek — to bol Timochin. V druhom kúte ležal doktor a komorník kňaza.
    </p>
    <p>
     Komorník zdvihol sa, zašeptal niečo. Timochin, trpiac od rany na nohe, nespal a
            veľkými očami hľadel na divný zjav devušky v nočnej jubke a nočnom čepčeku. Nataša
            prikročila k posteli a jasne videla ležiaceho so slobodnými rukami kňaza Andreja,
            takého, ako ho vždy vídavala.
    </p>
    <p>
     On bol taký ako vždy, no zapálená barva jeho tváre, blýskavé oči, priamo na ňu
            hľadiace, nežná šija dávali jemu zvláštny výzor. Ona podišla k nemu i bystrým, hybkým,
            mladým pohybom kľakla na kolená.
    </p>
    <p>
     On sa usmial a podal jej ruku…
    </p>
    <p>
     „To vy? Aké šťastie!“ riekol. Ona mu bozkáva ruku.
    </p>
    <p>
     „Odpusťte!“ riekla šepotom, „odpusťte mi!“
    </p>
    <p>
     „Ja vás milujem!“ riekol Andrej.
    </p>
    <p>
     „Odpusťte!“
    </p>
    <p>
     „Čo odpustiť?“
    </p>
    <p>
     „Odpusťte mi, čo som vám vykonala,“ i celovala jeho ruku.
    </p>
    <p>
     „Ja ťa ľúbim viac, lepšie než predtým,“ riekol kňaz, rukou dvíhajúc jej tvár tak, aby
            videl jej oči.
    </p>
    <p>
     Od tých minút Rostovovci vzali Andreja pod opateru a Nataša neodchodila od jeho
            strašnej postele až po jeho smrť.
    </p>
    <p>
    </p>
    <p>
     <span class="bold">
      <strong>
       XVII
      </strong>
     </span>
    </p>
    <p>
    </p>
    <p>
     Myšlienka zavraždiť Napoleona v Pierrovi pomaly dozrievala. On už berie pištoľ pod
            kaftan a ide na ulicu. Ulice boli pusté, obloky pozakrývané, brány zamknuté; vo vozduchu
            páchlo dymom a pohoreniskom. Stretal iba Francúzov, neodpovedal na ich otázky. V
            Povarskej horeli domy — na hŕbe vynesených perín sedela ženská a lamentovala Pierrovi,
            že v horiacom dome zanechali malé dievča a nik sa neopovažuje ho zachrániť. Pierre vo
            svojej dobrote ide do horiaceho domu, kde vidí francúzskych vojakov rabovať, nájde
            dieťa, vezme na ruky a ide ho zaniesť matke. Ale keď sa vráti — matky už nebolo. Príde
            komando, Pierra zlapajú čo paliča a odvedú do väzenia. Podozrenie, pravda, zostrilo sa
            už i tým, že našli uňho pištoľ a dýku. Napoleon z Kremľa vydal prísne nariadenie proti
            paličstvu, bez milosrdenstva strieľať paličov. Napoleon už badal, že zničená Moskva môže
            byť jeho záhubou. On sedel v cárskom kabinete v Kremli a vydával rozkazy proti
            marodérstvu a rabovaniu, ale jeho rozkazy nemali žiadneho účinku. Požiare šírili sa,
            akoby ich neviditeľná ruka podpaľovala. Francúzi lapali Rusov a nemilosrdne strieľali. A
            tak položenie Pierra bolo veľmi nebezpečné. On ani sám nevedel, jak je blízko smrti. S
            tým končí sa tretí spev, akoby schválnou disonanciou.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="d56e6499">
        </a>
        Časť štvrtá
       </h2>
      </div>
     </div>
     <div>
     </div>
    </div>
    <p>
    </p>
    <p>
     <span class="bold">
      <strong>
       I
      </strong>
     </span>
    </p>
    <p>
    </p>
    <p>
     V Petrohrade išla borba stránok: Rumianceva, Francúzov, Márie Fiodorovny, cáreviča a
            iných — ale život tiekol po starej koľaji. U Anny Pavlovny Schererovej v deň borodinskej
            bitky bol večer — novina toho večera bola nemoc grófky Bezuchovovej. Na druhý deň prišli
            dobré zprávy z armády od Kutuzova o šťastnej bitke u Tutarinova, čo veľmi rozčúlilo
            spoločnosť. Ešte, hádam, viac ju rozčúlila náhla smrť Eleny. Na tretí deň prišla zvesť o
            zanechaní Moskvy — a na Kutuzova znovu sypali sa hany. Sám cár písal Kutuzovovi list
            veľmi nespokojný a poslal kňaza Volkonského k armáde, aby dozvedel sa o pravom stave
            armády. Kutuzov poslal ku cárovi Francúza Michauda, ktorý bol oduševnený za Rusko.
            Michaud zvestuje cárovi, že zanechal armádu v strachu — a síce v strachu, aby cár
            nezakľúčil mier. No cár riekol Michaudovi: „Plukovník, nezabudnite, čo som vám povedal:
            Napoleon alebo ja — my obidvaja nemôžeme naraz cárstvovať. Ja som ho teraz poznal, on
            mňa už viac neoklame.“
    </p>
    <p>
    </p>
    <p>
     <span class="bold">
      <strong>
       II
      </strong>
     </span>
    </p>
    <p>
    </p>
    <p>
     Nikolaja Rostova prikvačila vojna na službe a on slúžil a bil sa s tou
            bezstarostnosťou, ktorá mu bola vlastnou. Ešte pred borodinskou bitkou poslali ho za
            remontom na juh, do Voroneži. On kupuje kone, navštevuje gubernátora a dozvie sa, že
            Mária Bolkonská nachádza sa vo Voroneži u tetky Maľvincovej. Roštov sa vidí s ňou a
            dojem, ktorý mala naňho pod Smolenskom, ešte viac zosilí sa — jemu iba sľub Soni daný
            cestu zahradzuje. Vtom príde list od Soni, ktorá ho oslobodzuje od sľubu a píše, že
            nikdy jeho byť nemôže: „Posledné nešťastné prípady,“ písala Soňa, „strata celého majetku
            v horiacej Moskve a iné okolnosti robia nemožným jej spojenie.“ Zblíženie medzi Máriou a
            Nikolajom bolo už veľmi tesné, menovite keď dopočul, že Nataša opatruje Andreja. Zdalo
            sa mu, že už tým samým prišli si do rodiny. Andrejova rana bola skutočne smrteľná.
            Všetka opatera Natašina bola márna. On chradol neustále.
    </p>
    <p>
     Pierra zatvorili na hlavnej stráži s mnohými Rusmi, ktorí boli v podozrení paličstva.
            To boli všetko ľudia najnižšej vrstvy. Jeho počali inkvírovať — a boli by ho už preto
            zastrelili, že nechcel udať svoje meno. O niekoľko dní s trinástimi zaviedli ho na
            Krymský Brod, kde mali očakávať maršala. Dňa 8. septembra vošiel k nim vážny oficier,
            prečítal mená až na Pierra, ktorý nechcel udať svoje meno. On prikázal stráži poobliekať
            chytených. Prišla rota vojakov, všetkých odviedli na Devičie pole. Deň bol jasný, po
            daždi, dym nestlal sa nízko, ale stĺpmi vil sa dohora. Ohňa požiarov nebolo vidno, ale
            zo všetkých strán rástli stĺpy dymu a celá Moskva, nakoľko mohol vidieť Pierre, bola
            jedným požiarišťom, takže Pierre nepoznával jednotlivé kvartále mesta. Tu i tu bol chrám
            ešte nespálený a Kremeľ belel sa celý v slnku. Bola nedeľa, ale nik nešiel do chrámov.
    </p>
    <p>
     Biednych chytených viedli pred maršala Davousta.
    </p>
    <p>
     „Kto ste?“ pýtal sa maršal Pierra.
    </p>
    <p>
     Pierre mlčal, ačkoľvek vedel, že jeho život visí na nitke.
    </p>
    <p>
     „Ja znám toho človeka,“ miernym, chladným hlasom riekol. Chlad prebehol telom
            Bezuchova.
    </p>
    <p>
     „Vy mňa nemôžte znať, generál, ja som vás nikdy nevidel.“
    </p>
    <p>
     „To je ruský špión.“
    </p>
    <p>
     „Nie, vaše vysočestvo,“ zakričal Pierre, „vy mňa nemôžte znať, ja som oficier milície
            a nebol som von z Moskvy.“
    </p>
    <p>
     „Vaše meno?“ pýtal sa Davoust.
    </p>
    <p>
     „Bezuchov.“
    </p>
    <p>
     „Čo mi dokážete, že nelžete?“
    </p>
    <p>
     „Vaše Vysočestvo!“ skríkol Pierre. Davoust pozrel na Pierra a ich oči stretli sa.
            Týmto pohľadom zachránil si Pierre život.
    </p>
    <p>
     Zajatých odviedli ku stĺpom, postavili do istého poriadku. Pierre bol šiesty. Bubny
            ozvali sa z oboch strán a vojaci, vystúpiac, strieľali do obetí. Pierre bol pardonovaný.
            Opis tohoto vraždenia Rusov na ruskej pôde je otriasajúci.
    </p>
    <p>
    </p>
    <p>
     <span class="bold">
      <strong>
       III
      </strong>
     </span>
    </p>
    <p>
    </p>
    <p>
     Pierra oddajú do veľkej pajty k zajatým a pochytaným Rusom. Tu pozná Pierre sedliaka
            Karatajeva, jedného z tých tolstojovských typov z ľudu. Tolstoj potom utvoril viac
            podobných typov, menovite vo „Vlasti tmy“, starého Akima, ale tak milý nie je ako
            Karatajev. V ňom je tá múdrosť žiť a múdrosť mrieť, ktorú možno nájsť len u ľudí z
            prostého národa. Platon Karatajev zostal v duši Pierrovej naveky. V ňom je dobrota a
            láskavosť nekonečná, a menovite hlboký kresťanský cit, priam evanjelické oddávanie sa do
            vôle božej. Hovorí v prísloviach, vtipne a pritom jednoducho, pomáha iným, obšíva,
            perie. On bol pre všetkých iba obyčajným vojakom, ale pre Pierra obrazom človeka celého,
            krotkého a pritom silného, a menovite pravdivého. Platon Karatajev príkladom poučuje
            všetkých, ako znášať horké dni väzenia. Chytení zajatí trpia už v Moskve veľkú biedu. On
            ju znáša bez reptania.
    </p>
    <p>
    </p>
    <p>
     <span class="bold">
      <strong>
       IV
      </strong>
     </span>
    </p>
    <p>
    </p>
    <p>
     Rostovovci s chorým Andrejom Bolkonským boli v Jaroslave; ta vybrala sa i Mária z
            Voroneže. Na ňu musí dobre účinkovať starostlivosť Rostovových o jej brata — jediného
            pokrvného a milovaného nad pomyslenie. Nataša neodchodí od jeho postele a referuje Márii
            o priebehu nemoce s takou dôkladnosťou, ako skúsený doktor. Mária priviezla mu i syna
            Nikolušku, ktorý bol už odrastlý chlapec. Smutné bolo videnie sa brata so sestrou, a keď
            čítame o nemoci Andreja beznádejnej, keď vidíme tie jemnučké nitôčky, ktoré ho viažu na
            Máriu a Natašu, keď precítime zvláštny vozduch okolo nemocného, tú náladu okolo
            umierajúceho, podivíme sa, ako vie Tolstoj opísať i veci neopísateľné, nemajúce
            viditeľných vlastností. My vidíme a dozvieme sa podrobne a hlboko to, čo myslí Andrej,
            čo cíti; keď mu predstala pred oči istota smrti, my vidíme a dozvieme sa i to, čo každý
            z okrúžených ho vidí a cíti a aké sú jeho pomery k zomierajúcemu. Smrť Andreja opísaná
            je reliéfne, ako len Tolstoj zná opisovať posledný zápas človeka.
    </p>
    <p>
    </p>
    <p>
     <span class="bold">
      <strong>
       V
      </strong>
     </span>
    </p>
    <p>
    </p>
    <p>
     Francúzska armáda, ranená u Borodina, ležala v dymiacej sa Moskve — na posteli veľmi
            zlej a nebezpečnej. Všetko strieľanie Rusov podozrelých nepomáhalo, Moskva horela ako
            lúč. Napoleonovi bolo už strašno: on poslal Loristona do leženia ruského ku Kutuzovovi s
            prosbou o mier.
    </p>
    <p>
     „Kňaz Kutuzov,“ písal Napoleon, „posielam k vám jedného z mojich
            generálov-adjutantov, aby s vami pohovoril o mnohých vážnych predmetoch. Prosím Vašu
            svetlosť veriť všetkému, čo vám povie, menovite keď vám počne vyslovovať moje city
            váženia a ctenia vašej osoby. Prosím Boha, aby vás ochraňoval svojou svätou záštitou.
            Moskva 30. okt. 1812. Napoleon.“
    </p>
    <p>
     Kutuzov mu odpovedal: „Ja by som bol prekliaty, keby na mňa hľadeli, ako na prvého
            počínateľa nejakých vyjednávaní: taká je vôľa nášho národa,“ a vynakladal všetko úsilie
            udržať svojich generálov a vojsko od nápadov na Francúzov. Ruské vojská ležali pod
            Tutarinom v pokoji a mali všetkého dosť, jedla i furáže: južné gubernie starali sa o to.
    </p>
    <p>
     No Kutuzovovi nebolo možno udržať svojich generálov. Voľky-nevoľky dal zvolenie k
            ataku pod Tutarinom. I tu ukázalo sa, že Kutuzov mal pravdu: rezultát boja bol, že Rusi
            i Francúzi stratili niekoľko sto ľudí — celkom nadarmo. Ale už i tu badáme, že Rusi majú
            viac sebadôvery než Francúzi. Už sa sypú i odmeny: za tutarínske dielo Kutuzov dostal
            diamantový znak, Beningsen tiež diamanty a stotisíc rubľov, iní taktiež odmeny.
            Elementárna búra, zavislá nad Ruskom, počína meniť sa na pravidelnú, tak rieknuc
            remeselnú vojnu s tým rozdielom, že Rusi majú zdravú, riadnu, disciplinovanú a
            oduševnelú armádu, Francúzi majú 400.000 marodérov. A čím viac blížila sa zima, tým viac
            rástla bieda u Francúzov. Vojaci, ktorí opovážili sa do dedín za potravou, boli zabíjaní
            obyvateľstvom, a potravy nebolo predsa preto, že ju obyvatelia odniesli alebo zničili.
            Zver mal obe labky v železnej pasci. Kutuzov už len čakal na okamih, kedy sa násilne
            vyrve z pasce, pravda, s labkami bôľno odretými.
    </p>
    <p>
    </p>
    <p>
     <span class="bold">
      <strong>
       VI
      </strong>
     </span>
    </p>
    <p>
    </p>
    <p>
     Už prešli štyri týždne, čo Pierre väzil so zajatými v drevenom balagane (pajte) a
            zakúsil všetky strádania a nedostatky, ktoré len preniesť môže človek, vďaka svojmu
            silnému telu a pevnému zdraviu, s ľahkosťou. A stalo sa niečo podivného: jeho rozháraná,
            pravdu hľadajúca duša ešte nikdy nebola tak spokojná, ako po tento strašný čas, vzdor
            hladu, všiam, špine a neslobode. On prestal sa už i starať o vlasť svoju a tešil sa
            slovami Karatajeva, že „Rusko a leto nepotrebujú pomocníka“, t. j. ony pomôžu si sami.
            On nevedel nič o tom, čo robí sa mimo balagana. Francúzi boli s nimi najprv dosť úctiví.
            Ale to sa všetko razom premenilo.
    </p>
    <p>
     V noci zo 6. na 7. október počal sa historický exódus (východ) Francúzov z Moskvy.
            Zajatým objavili, že pôjdu s armádou — a Francúzi počali ihneď surovo zaobchádzať so
            zajatými: každý staral sa o seba. Pierre s tovarišmi svojimi, hnaný vojakmi, šiel po
            uliciach a videl všetko, čo dialo sa, videl vozy naložené drahými predmetmi, vojakov
            nesúcich tiež drahé látky, ruských sedliakov, ktorých prinútili niesť a viezť korisť.
            Bolo vidno i strašné scény: mŕtvolu priviazanú u chrámu a iné znaky surového
            marodérstva. Pierre mašíroval so zajatcami a vždy jasnejšie cítil prísnosť Francúzov
            proti zajatým. Ale to ho nezronilo.
    </p>
    <p>
     „Haha!“ zasmial sa v podivnej nálade a riekol sám k sebe: „Nepustil ma vojak. Zajali
            ma, zapreli ma, držia ma v plenu. Koho? Mňa? Moju nesmrteľnú dušu? Haha!“
    </p>
    <p>
     Toto je malý ťah, ale veľmi jasno označujúci sklad duše tohoto veľkolepo-podivného
            človeka. Mne zdá sa, to, čo je v Nataši, pravda, s ženským a to čisto ženským
            charakterom a ženskou bytosťou, to samé je v Pierrovi s mužským a čisto mužským
            charakterom a mužskou bytosťou. Keď ich vnútro oslobodíme od pohlavných zvláštností,
            vynorí sa nám tá samá duša, originálna, široká a my vnoríme sa do hĺbky, o ktorej sa nám
            nesnívalo. Nataša je zdravo zmyselná, nežná a pohybujúca sa samostatne v každom ohľade,
            ona všetky jednotlivosti zhŕňa pod svoj vlastný poriadok mysle. Ona uzrela nezhodami a
            veľkými premenami zovnútornými na dokonalú ženu. Pierre nešťastím, a menovite posledným,
            vyrval sa z celej milej kabalistiky a masonstva a našiel svoju — nesmrteľnú dušu, on
            našiel oporu, bez ktorej bol jeho život blúdením v tmách a tichou tlmenou mukou. Tieto
            dve duše zišli sa a poznali od detinstva, a keď pozorne čítame epos náš, uznáme, že boli
            od prvopočiatku spojené sympatiami, o ktorých samé neznali.
    </p>
    <p>
    </p>
    <p>
     <span class="bold">
      <strong>
       VII
      </strong>
     </span>
    </p>
    <p>
    </p>
    <p>
     Na počiatku októbra ku Kutuzovovi prišiel ešte jeden parlamentár s listom od
            Napoleona, s falošným dátumom z Moskvy, medzitým čo Napoleon už vtedy bol ďaleko pred
            Kutuzovom na veľkej Kalužskej ceste. Cisár prosil o mier — Kutuzov mu odpovedal, že o
            mieri ani reči byť nemôže. Vojna sa ešte len počala. A menovite počala sa vojna
            partizánska, guerillová.
    </p>
    <p>
     Kutuzov ešte nešiel s veľkým nápadom na nepriateľa. On posiela „malého“ Dochturova
            atakovať chór Brousiera. Tohoto Dochturova ujíma sa Tolstoj: jeho vidno všade od
            Slavkova až po rok 1813 tam, kde treba vyviesť ťažkú, veľkú vec, ale o ňom málo hovorí
            sa, pred neho stavajú sa, zacloňujú parádnejšie generálske figúry. No Kutuzov vedel, čo
            má na ňom, a poslal ho s malým odradom na Fominsko proti Brousierovi. Ale čo sa stalo!
            Dochturov našiel vo Fominsku miesto Brousiera celú francúzsku armádu s Napoleonom. Teda
            facit: celá armáda nejde na Petrohrad, nejde na juh — ale Napoleon z troch zlých vybral
            to najhoršie: starú kalužskú cestu, ktorou prešiel, kraj vyjedený a vypálený cudzími i
            svojimi. Dochturov pošle za rozkazom oficiera Bolchovitinova ku Kutuzovovi. Tá scéna,
            ako Bolchovitinov oznamuje zvesť, je charakteristická a s ňou rozlúčime sa s Kutuzovom.
    </p>
    <p>
     Bolchovitinov na sviežich koňoch dojechá do dediny Lietaševky, kde bol hlavný štáb.
    </p>
    <p>
     „Dežúrneho
     <sup>
      [
      <a class="footnote" href="#ftn.d56e6627" name="d56e6627">
       485
      </a>
      ]
     </sup>
     generála chcem,“ riekol, skočiac z koňa u sedliackej chyže.
    </p>
    <p>
     „On je chorý,“ riekol niekto vo tme.
    </p>
    <p>
     „Od generála Dochturova.“
    </p>
    <p>
     Sluha zobudil niekoho. Po hlase poznal Bolchovitinov, že to nebol Konovnicyn (ten
            dežúrny).
    </p>
    <p>
     „Od Dochturova,“ opätoval posol. „Napoleon je vo Fominskom.“
    </p>
    <p>
     Zobudený zíval.
    </p>
    <p>
     „Nechce sa mi ho (Konovnicyna) budiť, nemocný je. Možno to sú len chýry.“
    </p>
    <p>
     „Postojte, oheň spravím.“
    </p>
    <p>
     A tu videl posol ešte jedného spať, to bol Konovnicyn. „Darmo, musíme ho zobudiť.“ On
            mu zavolal do ucha „hlavný štáb“, vediac, že tieto slová ho ihneď zobudia. A skutočne,
            ihneď zdvihol hlavu. Na krásnej, tvrdej tvári Konovnicyna bol tichý výraz.
    </p>
    <p>
     „Nuž čože je? Od koho?“ Počujúc odvetu, rozpečatil list. Ako prečítal, hneď spustil
            nohy z postele a počal sa obúvať. Pričesal sa a postavil čiapku na hlavu.
    </p>
    <p>
     „Poďme k jeho Svetlosti.“
    </p>
    <p>
     Konovnicyn hneď pochopil, že je to dôležitá zpráva — dobrá či zlá, nevedel. On hľadel
            na vojnu nie rozumom, ale niečím iným. On mal hlboké presvedčenie, že všetko bude dobre
            a treba robiť svoju povinnosť. A tú povinnosť konal všetkými svojimi silami.
    </p>
    <p>
     Kutuzov, ako starí ľudia, málo spával po nociach. Dňom často nečakano driemaval, ale
            nocou, ležiac na svojej posteli, nespal a rozmýšľal. Tak i teraz ležal, položiac svoju
            veľkú, ťažkú, ranou (pod Izmailom) zohyzdenú hlavu na mäkkú ruku, a premýšľal, bluskajúc
            svojím jediným okom do temnoty.
    </p>
    <p>
     „Oni musia pochopiť, že môžeme len prehrať napádajúc. Trpelivosť a čas — to sú moji
            vojenní bohatieri!“ On vedel, že netreba trhať jablko, pokiaľ je zelené. Jemu len tá
            myšlienka chodila hlavou, či je nepriateľ smrteľne ranený. On predstavoval si všetky
            možné pády, kade pôjde Napoleon. Či pôjde na Petrohrad, či na neho, či na Medyn a
            Juchnov. Len jedno mu nemohlo napadnúť, a to stalo sa: metanie sa armády na všetky
            strany. Všetky zprávy partizánov, kozákov ukazovali, že Napoleon hotuje sa bežať — ale
            tomu mohli veriť len mladí generáli, nie Kutuzov. On vo svojej šesťdesiatročnej
            skúsenosti dobre znal, akú váhu mávajú zvesti. Čím viac si želal Kutuzov, aby armáda
            bežala, tým menej dovolil si veriť. A pritom on jediný predvidel úplnú záhubu Francúzov.
    </p>
    <p>
     V noci o 11. hodine ležal na posteli a dumal o tom.
    </p>
    <p>
     V susednej komnate niečo zaševelilo a bolo počuť kroky Tola, Konovnicyna a
            Bolchovitinova.
    </p>
    <p>
     „Ej, kto tam? Vojdite, vojdi? Čo nového?“ zakričal na nich poľný maršal.
    </p>
    <p>
     Zakiaľ lokaj zažínal sviečku, Tol rozpovedal obsah zvesti.
    </p>
    <p>
     „Kto ich priviezol?“ otázal sa Kutuzov s tvárou, prekvapivšou Tola svojou chladnou
            prísnosťou.
    </p>
    <p>
     „Nemôže byť pochybnosti, vaša Svetlosť!“
    </p>
    <p>
     „Zavolaj ho, zavolaj ho sem.“
    </p>
    <p>
     Kutuzov sedel, spustiac jednu nohu z postele a navaliac sa veľkým bruchom svojím na
            druhú, zohnutú nohu. On prižmúril jedno oko, ktorým videl, aby mohol lepšie pozorovať
            posla, akoby chcel z jeho tváre vyčítať to, čo ho zaujímalo.
    </p>
    <p>
     „Povedz, povedz, priateľko,“ riekol Bolchovitinovi svojím tichým, stareckým hlasom,
            zakrývajúc košeľou obnaživšiu sa hruď. „Poď, poď bližšie. Aké si mi to zprávičky
            priniesol? Tak? Napoleon ušiel z Moskvy? V pravde tak? Ha?“
    </p>
    <p>
     Bolchovitinov podrobne rozpovedal všetko od počiatku, čo mu bolo prikázané.
    </p>
    <p>
     „Hovor, hovor rýchlejšie, netráp dušu,“ pretrhol ho Kutuzov.
    </p>
    <p>
     Bolchovitinov rozpovedal všetko a zamĺkol, očakávajúc rozkaz. Tol začal čosi hovoriť,
            no Kutuzov ho pretrhol. On chcel čosi povedať, no zrazu sa jeho tvár zamračila; on
            máchnul rukou na Tola, obrátil sa na protivnú stranu, k uhlu izby, kde černali sa sväté
            obrazy.
    </p>
    <p>
     „Hospodine, Stvoriteľu môj! Uslyšal si ty modlitbu našu,“ riekol trasúcim sa hlasom,
            zložiac ruky. „Spasená je Rosia. Ďakujem Ti, Bože, Hospodine!“ I on zaplakal.
    </p>
    <p>
     S tým, ako povedané, lúčime sa s Kutuzovom. Len toľko, že on i potom nechcel za
            hranice, za bežiacimi restami francúzskej armády — a teraz každý vie, že mal i v tom
            pravdu. Rusko svoju úsluhu Európe zaplatilo státisícami životov a miliardami. Ale načo
            hovoriť o nezmeniteľnom?
    </p>
    <p>
    </p>
    <p>
     <span class="bold">
      <strong>
       VIII
      </strong>
     </span>
    </p>
    <p>
    </p>
    <p>
     Takzvanú partizánsku vojnu, ktorá počala sa hneď po páde Smolenska, priviedol do
            pravého kvetu historicky slávny Denis Davydov, ktorý ju zorganizoval a uzákonil. 24.
            augusta bol utvorený prvý pravidelný odrad, pri konci vojny bolo na stá takých odradov,
            mnohé mali i delá i konnicu.
     <sup>
      [
      <a class="footnote" href="#ftn.d56e6701" name="d56e6701">
       486
      </a>
      ]
     </sup>
    </p>
    <p>
     Náš dobre známy Denisov, predstavený Nikolaja Rostova, potom prenasledovaný
            intendantmi, Dolochov, ktorého sme videli na Borodinskom poli s Pierrom, boli náčelníci
            menších odradov partizánskych. Títo dvaja oficieri, ktorým nešli hladko diela v riadnej
            armáde, lebo ich neukrotiteľný duch nevedel znášať putá disciplíny, stali sa prvými
            typmi guerillistov, predstaviteľmi voľnej, ľudovej, nemilosrdnej borby proti vrahovi,
            ktorý sebevoľne vtrhol do ich vlasti. Oni viedli vojnu tak, ako ju chcel viesť Andrej
            Bolkonskij, ako vyslovil sa večer pred Borodinom. Úplnú charakteristiku tejto vojny
            podáva nám výprava Denisova a Dolochova na veľký francúzsky odrad, ktorý vliekol so
            sebou mnoho ruských zajatých. Mladý Peťa Rostov (šestnásťročný) nasilu pridružil sa k
            týmto udatným mužom, ktorých chrabrosť nemala hraníc. Dolochov sám s Peťom, oblečení vo
            francúzske oficierske kepene, odváži sa do leženia Francúzov, vyzvedá sa u ospalých
            oficierov o sile oddelenia a počte ruských zajatých. Táto scéna dráždi nervy a upomína
            na čin Diomeda a Odysea v „Iliade“. Celý nápad ruských dobrovoľníkov na francúzske
            oddelenie opísaný je podrobne a živo, o čom krátky obsah nemôže dať ani pojem. My
            obmedzíme sa na fakty: nábeh Denisova a Dolochova podaril sa úplne, Francúzov
            prekvapili, pobili, chytených postrieľali a ruských zajatých, do smrti umučených,
            oslobodili. Medzi nimi i Pierra Bezuchova. Peťa padol pri bitke, guľa prebila mu čelo.
            Peťa Rostov predstavuje typ mladých, nedorastlých ľudí, ktorí vrhali sa dobrovoľne na
            vraha a ktorých bolo v tie časy na tisíce. To znamená biť národnú vojnu.
    </p>
    <p>
    </p>
    <p>
     <span class="bold">
      <strong>
       IX
      </strong>
     </span>
    </p>
    <p>
    </p>
    <p>
     Nasleduje opis utrpenia Pierra v posledné dni jeho zajatia, epizóda, akých málo
            dočíta sa človek za svojho života. Útrapy ruských zajatých sú veľké a autor neskrýva nám
            nič, ale pri tom všetkom márne by si hľadal niečo na efekt vypočítaného, trebárs sa to
            núka; nie, spisovateľ zostáva vždy miernym, a týka sa úžasu len natoľko, nakoľko je
            potrebné na osvetlenie duchovnej časti človeka.
    </p>
    <p>
     Francúzi spočiatku oddelili oficierov od prostých vojakov — no čím ďalej išla kolóna,
            tým väčšmi miešali sa ľudia. Mnohí, nemohúc ďalej, líhali na cestu. Tých Francúzi
            jednoducho strieľali a zanechávali čo mŕtvoly na svojej „víťaznej“ ceste. Pierre, hrozne
            trpiac menovite tým, že mal zráňané nohy, biedne zaobuté, zase pridružil sa ku
            Karatajevovi, ktorý zimnicou trasený, stenajúc vliekol sa s kolónou. Večerom Karatajev u
            vatry rozpráva svojim kamarátom historky, ktoré všetky majú refrén: odpusť vrahovi
            svojmu. A mal komu odpúšťať biedny Karatajev. Hľa, jeho koniec:
    </p>
    <p>
     „Karatajev hľadel na Pierra svojimi dobrými, okrúhlymi očami, teraz slzou zvlaženými,
            a patrne volal ho k sebe, chcejúc niečo povedať. (To bolo na marši.) Ale Pierrovi bolo
            strašne pre samého seba. On tak urobil, akoby nebol videl jeho pohľadu, a pospešno
            odišiel.“
    </p>
    <p>
     „Keď sa zajatí zase pohli, Pierre obzrel sa. Karatajev sedel na boku cesty, u brezy;
            dvaja Francúzi hovorili čosi s ním. Pierre sa už viac neobzeral. On šiel, chromajúc,
     <sup>
      [
      <a class="footnote" href="#ftn.d56e6727" name="d56e6727">
       487
      </a>
      ]
     </sup>
     do kopca.“
    </p>
    <p>
     „Za ním, z toho miesta, kde sedel Karatajev, bolo počuť výstrel. Pierre počul jasne
            výstrel, ale v ten okamih, ako ho počul, rozpomenul sa, že nedokončil počítať, koľko
            pochodov majú ešte po Smolensk, a počal znovu počítať. Dvaja Francúzi, z ktorých jeden
            držal v ruke dymiacu sa pušku, bežali okolo neho. Oni boli bledí.“
    </p>
    <p>
     To znamená, že chorého Karatajeva, nevládajúceho ísť s kolónou, vojaci zastrelili.
            Ale tu ukazuje sa veliký majster. Predstavme si prostredný talent, ktorý by mal opísať
            podobnú scénu. Či by on neopisoval slabnúceho Karatajeva, jeho pohyby, jeho prosebný
            pohľad na svojich vrahov, ako Francúz zdvíha pušku, ako na tri kroky vpáli do
            zoslabnutého ranu z pušky. Nie, Tolstoj nám len udá, že Pierre počul výstrel — ale v
            takom čudnom spôsobe, že tým výstrelom zatrasie sa vo vás duša a celá hrôza vraždy vás
            obkľúči. Tak strieľali Francúzi chytených, tak sami biedni robili biedu a skutočne
            „žrali konské mäso“, ako im v duši sľúbil starý Kutuzov. Keď už Denisov a Dolochov
            prepadli Francúzov, udala sa nasledujúca scéna.
    </p>
    <p>
     „Dolochov stál u vrát zbúraného domu, prepúšťajúc povedľa seba odzbrojených
            Francúzov. Francúzi, rozčúlení udalosťou, hlasno zhovárali sa medzi sebou; no keď
            prechádzali povedľa Dolochova, ktorý zľahka šibal si po čižmách nahajkou (bičíkom) a
            hľadel na nich svojím chladným, sklenným, nič dobrého nezvestujúcim pohľadom, hovor ich
            zamĺkol. Z druhej strany stál kozák Dolochova a čítal lapených, každých sto označujúc
            kriedou na vráta.
    </p>
    <p>
     ,Koľko?‘ spýtal sa Dolochov kozáka, čítajúceho chytených.
    </p>
    <p>
     ,Druhých sto,‘ odpovedal kozák.
    </p>
    <p>
     ,Prechádzaj, prechádzaj,‘ volal Dolochov na Francúzov, a merajúc očami
            prechádzajúcich; jeho pohľad svietil ukrutným bleskom.“
    </p>
    <p>
     Dľa tohoto opisu už vieme, čo predpovedá „ukrutný blesk“ v očiach Dolochova úbohým
            Francúzom.
    </p>
    <p>
    </p>
    <p>
     <span class="bold">
      <strong>
       X
      </strong>
     </span>
    </p>
    <p>
    </p>
    <p>
     Grófka Rostovová pri zvesti o smrti najmladšieho decka svojho Peťa, mladého junáka,
            padnuvšieho pod Denisovom pri oslobodzovaní ruských zajatých, temer zomrela bôľom, a tu
            zase Nataša stojí u nej ako anjel ochranca; nič nemôže byť šľachetnejšieho, nežnejšieho,
            než spôsob Natašin, potešiť biednu mať. Bože môj, v čom je sila poézie! Nie vo
            vynachádzaní nových, nebývalých udalostí a pomerov, ale v tom, akým spôsobom podávajú
            celkom obyčajné a tisíc ráz opätujúce sa životné udalosti, ako hovorí poeta k srdcu a
            zaujme nás prostým podaním vecí obyčajných, blízkych, ľudských. Materiam zomierajú deti,
            a že ich staršie potešujú, je vecou praobyčajnou a prirodzenou. Napísať o tom prózou,
            bez umenia, znamenalo by toľko, ako písať niečo triviálneho, nepotrebného. No keď opis
            prýšti sa z kastálskeho prameňa umenia a poézie, veci prirodzené a obyčajné dostávajú
            nevšedný, hlboký význam, ony k nám pristupujú akoby v sviatočnom rúchu a hovoria nám
            niečo nového, nepočutého. Tak i žiaľ Natašin, jej hmlou zastretý život, prebíjanie sa
            životnej sily a prichádzanie do predošlého prúdu, tak pomer medzi Máriou a Natašou a
            konečne Bezuchovova láska k Nataši — to všetko dalo sa očakávať, neprekvapuje, lebo je
            všetko psychologicky odôvodnené a pripravené, ale to všetko tak pripravené a odôvodnené,
            neprekvapujúce a prirodzeno jednoduché zostavuje sa pred očami našimi v obraz plný sily,
            plastiky a vernosti barevnej.
    </p>
    <p>
     Už nám málo zostáva; hlavné fakty podotkli sme a usilovali sme sa podať aspoň tieň
            toho veľkého eposu, z jednej strany preto, že už i sucho rozprávané fakty z neho majú
            všeobecný interes, z druhej strany, že snáď zobudíme interes i u tých, ktorí román
            čítali a radi rozpomínajú sa na pôžitok minulých hodín.
    </p>
    <p>
     Zostáva nám zakľúčiť dej: Bezuchov pomaly vystrábil sa z následkov svojho väzenia a
            mašírovania pod bodákmi francúzskymi. V Moskve stratil do dvoch miliónov, poplatil
            petrohradské dlhy svojej cudzoložnej ženy a tak slobodný, ešte vždy obrovsky bohatý,
            zblíži sa už celkom intímne k Nataši, ktorá tiež zo svojej strany vnútornou silou svojej
            krásnej duše a sviežeho tela navrátila sa k životu. Nataša vydá sa za Bezuchova. Rostov
            po boku Márie stane sa riadnym dobrým hospodárom na Lysých Gorách. Starý Rostov zomrie
            pokojnou smrťou, pravda, s tou ranou na duši, že nezachránil majetok detí svojich. Román
            vyznieva opisom dvoch šťastných, ba šťastím prekypujúcich rodín: Bezuchovovskej a
            Rostovovskej. Z Nataši vyvinie sa prekrásna žena a mať. Menovite mať. Obraz Nataši, čo
            matky, darujúcej mužovi v štyroch rokoch tri deti, a pohrúženej cele v starosti o nich,
            patrí k najkrajším Tolstojovho umeleckého tvorenia. A tak búrny epos vyznie mierom dvoch
            rodín: vojna je za chrbtom, vrah bežal z ruskej zeme, vlastne nebežal, ale zostal tam,
            pokrývajúc kosťami ohromné prostranstvá európskeho Ruska. Moskva, spustošená do zeme,
            zdvíha sa z rozvalín ako fénix v novej, krásnej podobe, život ide zase pravidelným
            prúdom.
    </p>
    <p>
     Búra utíšila sa, more je zase hladké. Odložíš knihu nie rozčúlený, nie rozháraný, ale
            uspokojený, nasýtený a spokojný. V duši nezostal ti žiaden nelad, všetko, čo musel
            básnik urobiť proti tebe, to jest, keď musel ťa rozčúliť a zlé veci predstaviť ti —
            zabúdaš a duch kolíše sa ti v divnej, uspávajúcej harmónii. Nemyslím, že by niektorý
            spisovateľ nového veku tak harmonicky vplýval na ľudskú dušu. Tebe zdá sa, že si sa
            románom tým stal lepším, čistejším. To sú tie tajné, veliké veci, ktoré nám podáva
            poézia. Ona svieti nám ako slnko na dobrých i zlých, na činy heroické i podlosti ľudské,
            na lásku i hnev, krv i olivu! Ale ona všetko osvecuje a zduchovňuje, robí éterickým,
            priehľadným a vyvýšeným. Ona svieti ako slnko a hreje, i zúrodňuje. Od počiatku až do
            konca veľký epos blaží a pozdvihuje a silí v nás vieru na budúcnosť, oprávnenosť,
            životaschopnosť čestných, poriadnych národov, a na skazu budov umelecky, špekulatívne
            vystavených. Ale čo najvyššie: epos v nás upevňuje
     <span class="emphasis">
      <em>
       svätú vieru na
               zdokonaľovanie a zjasňovanie ľudskej duše.
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e5499" name="ftn.d56e5499">
        464
       </a>
       ]
      </sup>
      Epos Leva Nikolajeviča Tolstého
     </p>
     <p>
      „Národnie noviny“ 1891, č. 20 — 21, č. 25 — 27, č. 29 — 31, č. 36 — 37, č. 39 —
               41.
     </p>
     <p>
      Pôvodný titul článku: Vojna i mir. Epos Lva Nikolajeviča Tolstého.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5519" name="ftn.d56e5519">
        465
       </a>
       ]
      </sup>
      Pôvodne mal Tolstoj v úmysle napísať román o dekabristoch. Na tomto románe tiež
                  začal pracovať koncom roku 1860. Ďalšia práca priviedla Tolstého k románu „Vojna a
                  mier“ (1863 — 1869).
     </p>
    </div>
    <div class="footnote">
     <p>
      <sup>
       [
       <a class="para" href="#d56e5555" name="ftn.d56e5555">
        466
       </a>
       ]
      </sup>
      <span class="emphasis">
       <em>
        „jeunesse d’orée“
       </em>
      </span>
      — (fr.) „zlatá mládež“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5584" name="ftn.d56e5584">
        467
       </a>
       ]
      </sup>
      <span class="emphasis">
       <em>
        krudelný
       </em>
      </span>
      — (z lat. crudelis) krutý
     </p>
    </div>
    <div class="footnote">
     <p>
      <sup>
       [
       <a class="para" href="#d56e5604" name="ftn.d56e5604">
        468
       </a>
       ]
      </sup>
      <span class="emphasis">
       <em>
        „Ach, vy sieni, moji sieni“
       </em>
      </span>
      — (rus.) „Hej, vy domy, moje
                  domy!“ (Z prekladu Zory Jesenskej).
     </p>
    </div>
    <div class="footnote">
     <p>
      <sup>
       [
       <a class="para" href="#d56e5625" name="ftn.d56e5625">
        469
       </a>
       ]
      </sup>
      <span class="emphasis">
       <em>
        „camera obscura“
       </em>
      </span>
      — (lat.) „tajná komora“
     </p>
    </div>
    <div class="footnote">
     <p>
      <sup>
       [
       <a class="para" href="#d56e5636" name="ftn.d56e5636">
        470
       </a>
       ]
      </sup>
      <span class="emphasis">
       <em>
        Vereščagin
       </em>
      </span>
      — Vereščagin, V. V. (1842 — 1904), svetoznámy
                  ruský maliar. Obrazy, ktoré v texte spomína Vajanský sú z cyklu jeho historických
                  malieb „Napoleon v Rusku“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e5647" name="ftn.d56e5647">
        471
       </a>
       ]
      </sup>
      <span class="emphasis">
       <em>
        karteča
       </em>
      </span>
      — kartáčový náboj
     </p>
    </div>
    <div class="footnote">
     <p>
      <sup>
       [
       <a class="para" href="#d56e5681" name="ftn.d56e5681">
        472
       </a>
       ]
      </sup>
      <span class="emphasis">
       <em>
        prijechať
       </em>
      </span>
      — prísť
     </p>
    </div>
    <div class="footnote">
     <p>
      <sup>
       [
       <a class="para" href="#d56e5815" name="ftn.d56e5815">
        473
       </a>
       ]
      </sup>
      <span class="emphasis">
       <em>
        frankmasonský
       </em>
      </span>
      — (z franc. francmaçon)
                  slobodomurársky
     </p>
    </div>
    <div class="footnote">
     <p>
      <sup>
       [
       <a class="para" href="#d56e5838" name="ftn.d56e5838">
        474
       </a>
       ]
      </sup>
      <span class="emphasis">
       <em>
        aktérsky
       </em>
      </span>
      — herecký; pokrytecký
     </p>
    </div>
    <div class="footnote">
     <p>
      <sup>
       [
       <a class="para" href="#d56e5915" name="ftn.d56e5915">
        475
       </a>
       ]
      </sup>
      <span class="emphasis">
       <em>
        intráda
       </em>
      </span>
      — (lat.) vstup, úvod, predohra
     </p>
    </div>
    <div class="footnote">
     <p>
      <sup>
       [
       <a class="para" href="#d56e5993" name="ftn.d56e5993">
        476
       </a>
       ]
      </sup>
      <span class="emphasis">
       <em>
        obedňa
       </em>
      </span>
      — veľká omša
     </p>
    </div>
    <div class="footnote">
     <p>
      <sup>
       [
       <a class="para" href="#d56e6007" name="ftn.d56e6007">
        477
       </a>
       ]
      </sup>
      <span class="emphasis">
       <em>
        „I žizň, i imuščestvo uzmi, Vaše Veličestvo“
       </em>
      </span>
      — (starorus.)
                  „I život i majetok vezmi Vaša Jasnosť“.
     </p>
    </div>
    <div class="footnote">
     <p>
      <sup>
       [
       <a class="para" href="#d56e6029" name="ftn.d56e6029">
        478
       </a>
       ]
      </sup>
      <span class="emphasis">
       <em>
        smuta
       </em>
      </span>
      — nepokoj, zmätok, neporiadok
     </p>
    </div>
    <div class="footnote">
     <p>
      <sup>
       [
       <a class="para" href="#d56e6057" name="ftn.d56e6057">
        479
       </a>
       ]
      </sup>
      <span class="emphasis">
       <em>
        kurhan
       </em>
      </span>
      — mohyla; strážna mohyla
     </p>
    </div>
    <div class="footnote">
     <p>
      <sup>
       [
       <a class="para" href="#d56e6079" name="ftn.d56e6079">
        480
       </a>
       ]
      </sup>
      <span class="emphasis">
       <em>
        opolčenci
       </em>
      </span>
      — (rus.) v starom Rusku ozbrojenci. Tu vo
                  význame ľudová obrana, domobrana.
     </p>
    </div>
    <div class="footnote">
     <p>
      <sup>
       [
       <a class="para" href="#d56e6089" name="ftn.d56e6089">
        481
       </a>
       ]
      </sup>
      <span class="emphasis">
       <em>
        oddal
       </em>
      </span>
      — odovzdal
     </p>
    </div>
    <div class="footnote">
     <p>
      <sup>
       [
       <a class="para" href="#d56e6115" name="ftn.d56e6115">
        482
       </a>
       ]
      </sup>
      <span class="emphasis">
       <em>
        bliktra
       </em>
      </span>
      — mam, šalba
     </p>
    </div>
    <div class="footnote">
     <p>
      <sup>
       [
       <a class="para" href="#d56e6267" name="ftn.d56e6267">
        483
       </a>
       ]
      </sup>
      <span class="emphasis">
       <em>
        ataka
       </em>
      </span>
      — útok
     </p>
    </div>
    <div class="footnote">
     <p>
      <sup>
       [
       <a class="para" href="#d56e6299" name="ftn.d56e6299">
        484
       </a>
       ]
      </sup>
      <span class="emphasis">
       <em>
        podňať
       </em>
      </span>
      — vztýčiť, zdvihnúť, postaviť
     </p>
    </div>
    <div class="footnote">
     <p>
      <sup>
       [
       <a class="para" href="#d56e6627" name="ftn.d56e6627">
        485
       </a>
       ]
      </sup>
      <span class="emphasis">
       <em>
        dežúrny
       </em>
      </span>
      — dôstojník konajúci službu
     </p>
    </div>
    <div class="footnote">
     <p>
      <sup>
       [
       <a class="para" href="#d56e6701" name="ftn.d56e6701">
        486
       </a>
       ]
      </sup>
      <span class="emphasis">
       <em>
        konnica
       </em>
      </span>
      — jazda
     </p>
    </div>
    <div class="footnote">
     <p>
      <sup>
       [
       <a class="para" href="#d56e6727" name="ftn.d56e6727">
        487
       </a>
       ]
      </sup>
      <span class="emphasis">
       <em>
        chromajúc
       </em>
      </span>
      — kuľhajúc
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e6770">
       </a>
       L. N. Tolstoj: „Vláda tmy“
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e6777" name="d56e6777">
      488
     </a>
     ]
    </sup>
   </p>
   <p>
   </p>
   <p>
    Po vydaní „Anny Kareninovej“ Lev Tolstoj, akoby ukonaný a premožený silnými barvami
         svojich veľkých dvoch románov, na istý čas zatíchol, alebo vernejšie povedané, počal
         myslieť na diela a veci, ďaleké od umeleckého tvorenia. On vhĺbil sa do náboženských a
         etických záhad, oddal sa rozmýšľaniu silnému, no sčiastky až podivínskemu o ľudskom byte, o
         spoločenských problémoch, o pravde a živote. A že je človekom iskrenným, že mu ide o vec, i
         svoj život zariadil dľa toho, čo písal, čo hovoril. Odtiaľ povstali chýry, na Západe s
         radosťou rozširované, že autor „Vojny i miru“ zachorel duševne. Nebola to choroba, ale
         obrat v duchovnom žití velikého človeka. Razom dokázal, že um jeho je zdravý a silný radom
         veľkolepých prác.
   </p>
   <p>
    Posledný z týchto dôkazov duchovného zdravia poetu je práve vyšlá dráma „Vlasť tmy“. Za
         jeden deň len v Petrohrade minulo sa 18.000 výtiskov, čo je dôkazom, jak veliký je záujem
         obecenstva za diela Tolstého. Drámu predávali po uliciach, kde okolo predavačov tvorili sa
         veľké grupy. Ačkoľvek knižka stojí len 15 kopejok, mnohí platili priekupcom až do rubľa.
         Celé vzdelané Rusko zahovorilo o dráme ako o nejakej vážnej udalosti. A „Vlasť tmy“ nenie
         dielom písaným pre efekt, nenie ľahkou hračkou módy, ale hlbokým, ťažkým literárnym
         arcidielom, požadujúcim prísne myslenie a týkajúcim sa najdôležitejších strán ľudského
         žitia. Je dielom zo života ľudu, je veľkým odhalením hriechu, kárajúcim hlasom poetu, hĺbky
         shakespearovskej, prostoty nebývalej. Ohromné rozšírenie drámy za niekoľko hodín je dôkazom
         zrelosti ruského obecenstva. Ani len slovíčko reklamy nepadlo — len razom objavili sa po
         uliciach „gazetčiky“ (predavači novín) s volaním: „Dráma Leva Tolstého,“ a celý náklad
         rozsypal sa ako vetrom schytený po celom miliónovom meste.
   </p>
   <p>
    Tolstoj s dvoma románmi nasýtil vzdelanú vrstvu a hodil sa potom na ľudovú spisbu. Mnoho
         písal pre ľud. No „Vlasť tmy“, ačkoľvek dej i figúry sú z dediny, umeleckým svojím obsahom
         i formou vymyká sa z pochopu „ľudovej spisby“ a je dielom všeliterárnym, jedným z
         najvážnejších zjavov ruskej literatúry.
   </p>
   <p>
    Nepreuveličujem, no svedomite, po zrelom rozmýšľaní, hovorím, že po „Hamletovi“ a
         „Macbethovi“ je toto tretia dráma, ktorá uvaľuje na dušu ľudskú ohromnú tragiku hriechu a
         potom ju sníma pokáním a trestom, ktorá predstavuje nám život a ľudí v životnej veľkosti a
         pravde, v pravde bez závoja, v pravde tvrdej, neúprosnej! Dunenie ducha božieho! Pravda,
         ťažký je pocit čitateľa, duša zamiera, hrozí sa a tŕpne srdce! Ale život a smrť nie je
         žartom ani fantáziou, život a smrť sú seriózne záležitosti a život a smrť predvádza nám
         veľký romansier, stanúc sa razom i velikým dramaturgom. A dramaturgom tej najvyššej
         mravnosti, učiteľom a vysokým kňazom kresťanským, neštítiacim sa pomenovať hriech pravým
         menom. Tolstoj je moralistom životným a nie salónnym, nie oným cintľavým pseudomoralistom,
         ktorý myslí byť preto mravným, že vyhýba hriechu na slovách, že polieva všetko parfumom,
         aby neurazil mľandravé nosy. Ako môže básnik vystríhať od hriechu, keď ho nepodá,
         neznázorní, keď o ňom neprehovorí priamou rečou? Celkom niečo iného je, ako Sardou alebo
         Dumas fils líči hriech: v onej zvodlivej forme, v rukavičkách a nežných výhovorkách. Im je
         on prostriedkom ku vzbudeniu efektu, k príjemnému vzrušeniu nervov. Shakespeare a za ním
         Tolstoj hovoria jazykom opravdivých učiteľov, im ide o najvyššie ciele a najhlbšie hĺbky
         ľudského bytu. Tolstoj, žijúc iný vek, je realistom, majúcim pred očami tie najvyššie
         ideály: pozdvihnutie ľudí k dobru, mravu; on ide do jadra vecí, k samému vnútornému ich
         obsahu, k ich opravdivej esencii. A jeho prostriedky sú prosté, ležia na dlani, jeho tvorby
         podobajú sa prácam helénskych skulptorov, i čo do umeleckej naivity, i čo do bezpríkladnej
         reliéfnosti. Nie div, že posledné dielo jeho vzbudilo tak nebývalý, neslýchaný ruch.
         Šťastlivý národ, ktorému nevychádzajú geniálni mužovia v literatúre. Tolstého dnes nemajú
         ani Francúzi, ani Nemci, ani Angličania. Skutočne, zaujímavé je sprevádzať velikého
         spisovateľa ešte za jeho života, hľadieť na jeho činnosť. Také šťastie mali Nemci v rokoch
         dvadsiatych. Dnes ho nemajú.
   </p>
   <p>
    „Vlasť tmy“ hrá vo veľkej dedine, v dome zámožného sedliaka Petra. On je ženatý v druhom
         manželstve s Anisou, tridsaťdvaročnou, strojnou ženou, sám je chorľavý — iste následkom
         námah, ktorými založil svoj dom. Hneď na počiatku cítiš, že ťa spisovateľ uviedol do
         pomerov nahnilých, do rodiny, ktorej hrozí nebezpečenstvo. Peter má robotníka Nikitu,
         šumného šuhaja, pustého charakterom, dedinského šviháka, a žaluje sa ihneď naňho. Nikita je
         lenivý, nezaháňa kone. Z prvého manželstva má Peter dve dcéry — Akulinu, nasprostú a trochu
         hluchú, a desaťročnú Aňutku. Keď pomenujeme Nikitovho otca Akima, „nedriečneho, bohabojného
         mužíka“, a Nikitovu matku Matrenu, pravú Mefistofelu drámy, oboznámili sme sa s hlavnými
         osobami, ktoré hneď v prvom dejstve hotové a jasné vystúpia pred naše oči. Majstrovská je
         stavba tohoto prvého dejstva: uzol je už-už uviazaný, charaktery poznáme.
   </p>
   <p>
    Ľahká Anisa nenávidí muža a žije s Nikitom v prestupnom zväzku. To vidíme v ôsmej scéne,
         no otec Nikitu chce syna vziať z domu Petrovho a oženiť ho so sirotou Marinou, obeťou
         Nikitovho ľahtikárstva. Anisa mu robí trpké výčitky — strhne ho k odporu. Svedkom ich
         hriešneho pomerenia stane sa Matrena, matka Nikitu, ktorá má záujem na trvaní nedovoleného
         pomeru: „A čo som i videla,“ hovorí dedinský diabol v sarafane, „nevidela som, čo som i
         slyšala, neslyšala som. S babkou si sa poihral — a čo viac? I teliatko, i to zahráva sa.
         Prečo sa nepoihrať — dielo mladosti.“ Ajhľa, ako razom odokryje sa nám Matrena v celej
         svojej obmedzenej nemravnosti. No v rozhovore s Anisou Matrena už ukáže celú svoju hru.
         Anisa jej vyzná: „Ľúbim tvojho syna“ — a oddáva sa starene. „A či som to neznala?“ odvetí
         Matrena. „Tetka Matrena, hovorím ti, pod zem na ríf vidí! Všetko znám, jahôdka moja!“ A
         počne obľahčovať prestúpenie Anisy: „Muž tvoj starík — ako žiť — vidlami ho pichni — krvi
         nevyjde. Na jar ho pochováš.“ Vôbec úlisnosť baby zahlušili posledné slabé hlasy svedomia
         Anisinho. Ona prijme od Matreny prášky „vraj na sen“. Treba ho dať chorému v siedmich
         dávkach. Anisa sa zhrozí. No vezme prášky. V deviatom dejstve vystúpi Akim, jediná figúra,
         ktorá je čistá, zato ale svojím hlbokým etickým významom sama drží rovnováhu proti ohromnej
         nohe ľahkomyseľnosti a potriasajúcich priestupkov. — Akim je prostý mužík, ničím
         nevyznačujúci sa, ťažký jazykom, ba zdá sa duchovne obmedzený. On hovorí trhano, opätuje
         slovká nič neznačiace, ako napr.
    <span class="emphasis">
     <em>
      „tae“
     </em>
    </span>
    , až ku komizmu; ale v ňom
         predsa zmysel priamy a hlboký. On je človekom koncentrovaným v samom sebe, má tenušký cit
         za dobré, vnútorným orgánom predcíti zlé a zná, čo vedie k blahu i záhube. Je typ z ľudu,
         on jasno vnikol v pravú esenciu života a v trhaných, nepotrebnými slovkami prepletených
         jeho sadách zuní mohutný tón veľkej pravdy. Takej figúry, okrem Karatajeva vo „Vojne i
         mire“, neutvoril žiaden umelec. Akim prichádza k Petrovi a chce syna ženiť, sám chce odísť
         na robotu do mesta. No jeho úlisná žena Matrena pred Petrom dokazuje nemúdrosť toho kroku.
         Na Marinu („bezdomovú pobehajku“, ako vyslovuje sa) zle-nedobre hovorí. Akim nemôže premôcť
         výrečnosť Matreny, ale hovorí: „Ubližuješ dievke; dievka je dobrá, krivdu jej urobil náš
         syn; žiaľ mne dievky, žiaľ.“ „Žiaľ ti dievky,“ zvolá Matrena, „a syna nie ti je žiaľ.
         Hovoríš pusto!“ A Akim krotko odvetí: „Nie, nie pusto; ty všetko len
    <span class="emphasis">
     <em>
      k sebe
            obraciaš
     </em>
    </span>
    , pre seba, ako pre teba lepšie, ale Boh
    <span class="emphasis">
     <em>
      všetko na svoje
            obráti
     </em>
    </span>
    .“ V týchto zjavno nezručných slovách, aká veľká, čistá pravda! „Dievka
         robotná,“ pokračuje Akim, „my ruku potrebujeme biedni… i svadba bude nedrahá — ale
         nadovšetko, obrazenie stalo sa dievke, veď sirota… a obrazenie sa jej stalo…“ Anisa zamieša
         sa, aby Akim ženu slúchal; on odvetí: „Boh je Boh! Či dievka nenie človek; i Bohu je ona
         človekom!“ Peter dá volať Nikitu. Nikita vchodí, vyťahuje tabak. Peter ticho s výčitkou k
         nemu: „Čo ty, vari, poriadku neznáš. Teba otec spytovať sa bude a ty tabakom sa chceš
         tešiť? Poď bližšie, vstaň!“ Otec spytuje sa spurného syna, či mal pomer s Marinou. Nikita
         nechce rozumieť. On požartoval s kuchárkou — on berie vec ľahko. Akim naňho: „Nikita, ľuďom
         utajíš, Bohu nezatajíš. Ty, synu, nelži! Ona sirota, ju ľahko obraziť. Sirota! Ty, podumaj
    <sup>
     [
     <a class="footnote" href="#ftn.d56e6806" name="d56e6806">
      489
     </a>
     ]
    </sup>
    lepšie!“ Nikita úporne odchyľuje sa od pravej odpovede. Konečne tají… ale
         svedomie mu nedovoľuje hľadieť starcovi do tváre. Má hneď výhovorku poruke: „Teraz nemáme
         právo, aby ma nasilu oženili.“ Hľa, dedinský sveták, uchýliac sa od priamej pravdy, hľadá v
         práve útulok. Matka mu radostne prízvukuje, no Akim povie: „Hľaď, Nikita, slza obrazenia
         mimo neodkvapne, ale voždy na hlavu človeka.“ No Akim nezvíťazí so svojím srdcom a rozumom.
         Nikitu Peter podržiava zase na rok a volá Akima na oldomáš.
    <span class="emphasis">
     <em>
      Akim:
     </em>
    </span>
    „Nepijem — nie, nepijem vodky.“
   </p>
   <p>
    Nastáva scéna medzi Marinou a Nikitom — Akulina počúva. Dávam ju celú, aby videla sa
         prostota a pri tom celistvennosť Tolstého dialógov:
    <span class="emphasis">
     <em>
      Marina
     </em>
    </span>
    (vojde):
         „Čo to ty so mnou robíš?“
    <span class="emphasis">
     <em>
      Nikita:
     </em>
    </span>
    „Čo robím? Nič nerobím.“
    <span class="emphasis">
     <em>
      Marina:
     </em>
    </span>
    „Odrieknuť sa chceš.“
    <span class="emphasis">
     <em>
      Nikita
     </em>
    </span>
    (nahnevano): „Čomu sa to podobá, že si prišla.“
    <span class="emphasis">
     <em>
      Marina:
     </em>
    </span>
    „Ach, Nikita!“
    <span class="emphasis">
     <em>
      Nikita:
     </em>
    </span>
    „Divné ste vy! Načo si prišla?“
    <span class="emphasis">
     <em>
      Marina:
     </em>
    </span>
    „Nikita!“
    <span class="emphasis">
     <em>
      Nikita:
     </em>
    </span>
    „Nu čo, Nikita?
         Nikita je tu. Čo ti treba, Choď, hovorím.“
    <span class="emphasis">
     <em>
      Marina:
     </em>
    </span>
    „Tak, vidím,
         odhodiť, zanechať ma chceš!“
    <span class="emphasis">
     <em>
      Nikita:
     </em>
    </span>
    „Nepamätám sa. Stála si za uhlom.
         Aňutku si poslala za mnou, neprišiel som. To znamená, že si mi nepotrebná — to je veľmi
         prosté! Nu — choď!“
    <span class="emphasis">
     <em>
      Marina:
     </em>
    </span>
    „Nepotrebná som ti! Teraz stala som sa ti
         nepotrebnou! Uverila som ti, že ma ľúbiť budeš. Ale ty si ma skazil a stala som sa ti
         nepotrebnou?“
    <span class="emphasis">
     <em>
      Nikita:
     </em>
    </span>
    „Všetko čo hovoríš, všetko je nanič. Ty si i
         otcovi nahovorila. Ujdi — urob milosť.“
    <span class="emphasis">
     <em>
      Marina:
     </em>
    </span>
    „Sám znáš, že som
         nikoho, okrem teba, neľúbila. Vzal by si ma, nevzal, ja by som sa necítila obrazenou. Nie
         som vinná ničím pred tebou, prečo si ma rozľúbil? Prečo?“
    <span class="emphasis">
     <em>
      Nikita:
     </em>
    </span>
    „Netreba mne s tebou prelievať z prázdneho do prázdneho! Ujdi — to veď nemá žiadneho
         zmyslu!“
    <span class="emphasis">
     <em>
      Marina:
     </em>
    </span>
    „Nie to mi bôľno, že si ma oklamal, že si mi sľúbil
         ženiť sa so mnou — ale to, že si ma rozľúbil. A nie to bôľno, že si ma rozľúbil, ale s inou
         zamenil, s kým, ja znám!“
    <span class="emphasis">
     <em>
      Nikita
     </em>
    </span>
    (zlobne k nej): „Ech! s babami
         rozhovárať sa; žiadneho rezónu nepochopí; ujdi, hovorím, do hnevu ma privedieš.“
    <span class="emphasis">
     <em>
      Marina:
     </em>
    </span>
    „Do hnevu? Čo, budeš ma biť? Bi ma! Čo si odvrátil tvár?
         Ej, Nikita!“
    <span class="emphasis">
     <em>
      Nikita:
     </em>
    </span>
    „Prídu ľudia! A čo máme nadarmo hovoriť!“
    <span class="emphasis">
     <em>
      Marina:
     </em>
    </span>
    „Tak koniec, čo bolo, to uplynulo. Velíš zabudnúť! Nu
         Nikita pomni. Strážila som svoju dievčenskú česť viac než oči. Pohubil si ty mňa nadarmo,
         oklamal. Nebolo ti ľúto siroty (plače), zriekol si sa ma. Ubil si ma — ale ja na teba zla
         neželám. Boh s tebou. Nájdeš lepšiu, pozabudneš; horšiu nájdeš, spomenieš si. Spomenieš si,
         Nikita! Zbohom, keď už tak! I ľúbila som ťa ja, ľúbila. Zbohom ostatný raz!“ (Chce ho
         objať, berie ho za hlavu.)
    <span class="emphasis">
     <em>
      Nikita
     </em>
    </span>
    (vyrve sa): „Ech! zhovárať sa s
         vami! Nechceš odísť, ja sám ujdem, zostaň si tu.“
    <span class="emphasis">
     <em>
      Marina
     </em>
    </span>
    (skríkne):
         „Zver! (vo dverách) Nedá tebe Boh šťastia!“ (Uchodí plačúc.) Akulina vyjde a nadáva
         Nikitovi; i túto poloblbú pohla tvrdosť Nikitova. A tak končí sa prvé dejstvo. Všetko je
         nastrojené a prichystané k deju smutnému a osudnému. Citovaná scéna svojou pravdou až
         prekvapuje. To nie je neprirodzený, falošne sentimentálny rozhovor auerbachovských
         dedinárov, ale Marina je skutočnou dievkou, oklamanou, ktorá vzdor tomu dobre sa chce
         rozlúčiť so svojím zhubcom. „Nájdeš lepšiu, pozabudneš; nájdeš horšiu, rozpomenieš sa!“
         Koľko ženskej nehy v tých dobrých slovách! Až surové odvrhnutie zo strany Nikitovej vyrve
         jej z úst výrik a hrozbu: „Nedá tebe Boh šťastia!“
   </p>
   <p>
    Druhé dejstvo odohráva sa o šesť mesiacov. Peter je už veľmi chorý, posiela dcéru
         Akulinu po sestru. On sám nestraší sa smrti, ale duša jeho ťažko sa lúči s domom, ktorý
         postavil a vidí, že sa s jeho smrťou ide rúcať. „Žena bláznivá,“ dumá, „dcéra prihlúpa“ — a
         cudzí idú rukami do jeho blahobytu. Chce teda sestre oddať aspoň peniaze, ktoré u seba
         chráni. Anisa nedá Akuline odísť, pošle ju na potok šaty prať, však vraj sama zájde. Tu
         zjaví sa Matrena — ihneď sa pýta, či Peter neoddal niekomu peniaze. „Nie,“ hovorí Anisa,
         „ja ako jastrab sliedim.“ Matrena jej hovorí, že Peter peniaze oddá a ju vyženú z domu:
         „Trápila si sa, trápila. S nemilým si vek svoj prežila, a čo vdova pôjdeš s žobráckou
         palicou z domu.“ Anisa hrozí sa silných prostriedkov. Ona síce už dala mužovi prášok do
         čaju, a v bôľoch svedomia obráti sa k Matrene. „Bár by si mi prášku nebola dala, nebola na
         hriech naviedla!“
    <span class="emphasis">
     <em>
      Matrena:
     </em>
    </span>
    „A čo to ty hovoríš, jahôdka? Kristus s
         tebou. Čo ty na mňa valíš? Ty nezvaľuj z boľavej hlavy na zdravú.“ A zase ju úlisne počne
         ľutovať: „Ó nešťastná! Muž hnilý, pastorkyňa blbá. To strašný život!“ Anisa zúfa, Matrena
         jej radí: „Peniaze pohľadať, muža čajom napojiť.“ Ale aby nehovorila o tom Nikitovi, lebo
         on má vraj mäkké srdce, ani kuru nezareže. Zjaví sa v dverách Peter, celý už zmorený, na
         prahu hrobu. Darmo kričal z izby, nik mu nešiel na pomoc. „Smrť moja prišla,“ vzdychá a
         želá si sestru Martu.
    <span class="emphasis">
     <em>
      Peter:
     </em>
    </span>
    „Oh, sila mi ušla. Spálené vnútornosti!
         Akoby nebožiecom vŕtali mi život. Čo ste ma tak odhodili, ako psa? Ani vody mi nemá kto
         podať.“ Táto scéna je veľmi charakteristická: Peter umiera a vidí, že všetko búra sa, čo
         nastaval — a okolo neho hotuje sa zločin. On všetko prezrel, vidí, čo jeho žena spáchala —
         no lúči sa s Nikitom a prosí ho za odpustenie. Nikita plače. V tom plači je vyrazená celá
         duševná pustota jeho — nad umierajúcim plače, a keď mu Anisa podá silnú dávku jedu, keď mu
         vyberá peniaze, on ich prijíma od Anisy a pritom sa smeje. Anisa plače a ochká, že ju
         zanechal muž; Matrena stavia čaj. Nad sviežou mŕtvolou Petra sluje sa zločinná intriga.
         Vdova si má vziať Nikitu, dcéru vydajú a Matrena so synom budú v teple. Všetko zdarilo sa.
   </p>
   <p>
    Ostatné tri dejstvá sú znázornením, ako jeden hriech ťahá za sebou celú záplavu skazy.
         Deväť mesiacov prešlo. Anisa očakáva muža, on šiel do mesta, s ním i Akulina. Nikita sa
         premenil: zostal pánom a Anisu počal nenávidieť. „Predtým som mu bola dobrá,“ žaluje sa
         susedke, „teraz podchvíľou napadá ma, nohami by ma zdepčil. Nedávno ma za vlasy trhal. Ale
         dievka Akulina okolo neho ako zmija.“ Akulina sa strojí, neposlúcha macochu. Susedka ju
         teší: „I cez zlato slzy lejú sa.“
    <span class="emphasis">
     <em>
      Anisa:
     </em>
    </span>
    „Oslabla som, milá, celkom
         oslabla. Zamotal on mňa. I sama nič neviem. Ó, hlavička moja biedna!“ Akim prichádza, chcel
         by od syna pomoc — kôň mu pošiel, treba kúpiť nového, chybí mu desať rubľov. Nikita vráti
         sa z mesta, a síce vypil cez mieru. Hneď napáda ženu a žiada, aby ho menovala po famílii.
         Akimovi klania sa, ale ten neodpovedá. „Hľa, čo robí víno,“ riekne, „to je špatno.“ Nikita
         mu dáva desať rubľov, Akim neberie. Strčí mu ich nasilu do ruky. Potom rozpradie sa špatná
         scéna medzi Akulinou a Anisou. Akulina kričí na macochu, že vie o nej niečo. „Ty s cudzím
         mužom žiješ!“ v zlobe zavolá Anisa. „A ty si svojho zavraždila!“ odvetí jej Akulina. Nikita
         berie stranu Akuline a vykazuje ženu von z izby. „Ženu som rozľúbil,“ hovorí Nikita, „a
         teba si zaľúbil, som pánom v dome, milujem koho chcem.“ Akim hrozí sa: naraz otvorila sa mu
         pred očami priepasť. Oblieka sa, peniaze kladie na stôl. „Tu peniaze. Tvoje sú.“
    <span class="emphasis">
     <em>
      Nikita:
     </em>
    </span>
    „Kam ideš?“
    <span class="emphasis">
     <em>
      Akim:
     </em>
    </span>
    „A pôjdem, pôjdem.
         Zostaňte zdraví!“
    <span class="emphasis">
     <em>
      Nikita:
     </em>
    </span>
    „Zostaň, kam pôjdeš proti noci?“
    <span class="emphasis">
     <em>
      Akim:
     </em>
    </span>
    „Nemôžem ja vo vašom dome byť. Nemôžem byť. Zbohom!“
    <span class="emphasis">
     <em>
      Nikita:
     </em>
    </span>
    „Ale kam? Napi sa čaju.“
    <span class="emphasis">
     <em>
      Akim
     </em>
    </span>
    (opáše
         sa): „Uchádzam preto, lebo nedobre u teba, nedobre. Zle ty žiješ, Nikitka. Zle. Ujdem.“
    <span class="emphasis">
     <em>
      Nikita:
     </em>
    </span>
    „Načo také myšlienky! Sadni, čaj vypi.“
    <span class="emphasis">
     <em>
      Anisa:
     </em>
    </span>
    „Čo to, otče, nerob nám pred ľuďmi hanbu. Čím sme ťa
         obrazili?“
    <span class="emphasis">
     <em>
      Akim:
     </em>
    </span>
    „Nik ma neobrazil. Ale ja vidím, že syn môj ide do
         záhuby. Áno, on ide do záhuby.“
    <span class="emphasis">
     <em>
      Nikita:
     </em>
    </span>
    „Aká záhuba, dokáž!“
    <span class="emphasis">
     <em>
      Akim:
     </em>
    </span>
    „Záhuba, záhuba. Ty si celý v záhube. A čo som ti hovoril
         toho roku?“
    <span class="emphasis">
     <em>
      Nikita:
     </em>
    </span>
    „Ach, ty si mnoho hovoril.“
    <span class="emphasis">
     <em>
      Akim:
     </em>
    </span>
    „Hovoril som ti o sirote, že si obrazil sirotu Marinu.“
    <span class="emphasis">
     <em>
      Nikita:
     </em>
    </span>
    „Eh, kto bude spomínať na staré veci. To už prešlo.“
    <span class="emphasis">
     <em>
      Akim:
     </em>
    </span>
    „Prešlo? Nie, synku, neprešlo. Hriech sa chytá za iný hriech,
         ťahá ho za sebou, ty si zaviazol, Nikitka, zaviazol si do hriechu.“
    <span class="emphasis">
     <em>
      Nikita:
     </em>
    </span>
    „Sadni si čaj piť.“
    <span class="emphasis">
     <em>
      Akim:
     </em>
    </span>
    „Nemôžem ja
         tvoj čaj piť. Preto, že mi je hnusno od tvojej škvrny. Nemôžem ja s tebou čaj piť.“
    <span class="emphasis">
     <em>
      Nikita:
     </em>
    </span>
    „Ale, čo robíš! Choď k stolu.“
    <span class="emphasis">
     <em>
      Akim:
     </em>
    </span>
    „Ty si v bohatstve ako v sieťach. Eh, Nikitka,
    <span class="emphasis">
     <em>
      duša je potrebná.“
            Nikita:
     </em>
    </span>
    „Aké ty máš právo v mojom dome mi robiť výčitky? Či som chlapec!
         Nechaj toho!“
    <span class="emphasis">
     <em>
      Akim:
     </em>
    </span>
    „To je už tak, počul som, že teraz otcov za brady
         trasú na záhubu. Na záhubu.“
    <span class="emphasis">
     <em>
      Nikita
     </em>
    </span>
    (s hnevom): „My žijeme a teba sa
         nepýtame. Tys prišiel k nám s prosbou.“
    <span class="emphasis">
     <em>
      Akim:
     </em>
    </span>
    „Peniaze? Tam sú tvoje
         peniaze.“
    <span class="emphasis">
     <em>
      Nikita:
     </em>
    </span>
    „Teda čo mumleš?“ (Udržuje ho za ruku.)
    <span class="emphasis">
     <em>
      Akim:
     </em>
    </span>
    „Pusť, neostanem. Radšej pod plotom prenocujem, nežli v
         hnusobe tvojej. Fuj!… Zbohom!“ (Uchádza.) Vojdú ženy.
    <span class="emphasis">
     <em>
      Akim
     </em>
    </span>
    (otvára
         dvere): „Spamätaj sa, Nikita, duša je potrebná“ (ujde). Nikita sa položí na lávku. Nechce
         ani on čaju. „Zahaste sviečky,“ hovorí, „mne je úzko, mne je smutno.“ A tak končí sa tretie
         dejstvo, dobrý duch išiel z domu, pod nimi sa zem potriasa. Akim zastupuje akoby miesto
         antického chóru. Nie krásnymi rečami, citátmi, pobožnými napomínaniami hľadí on viesť k
         dobrému. „Duša je potrebná,“ hovorí, a dľa toho jedná. On nechce ostať pod strechou
         zločinnou, pomôcť nemôže a tak radšej ta pod plot. A hriešne diela rozvinujú sa svojím
         nevyhnutným poriadkom. Nazad nemôže nik z vinných. Tak rastie hriech ako lavína a zasype
         vinných.
   </p>
   <p>
    Štvrté dejstvo čo do dramatickej sily rovná sa prvému, no ďaleko necháva ho úsečnosťou,
         nahromadením deja a váhou. Je to veru „dejstvo“ v doslovnom zmysle ťažké, dušu rozrývajúce
         skutky stávajú sa pred našimi očami, a slová sú len akoby mottá na tých hrozných úkazoch
         života ľudského. Tolstoj je tu neúprosný ako sama sudba, on ničím neusiluje sa zmäkčiť
         tvrdosť zločinu, nezahaľuje nič, nešetrí ani seba, ani čitateľa, muku navádza na srdce,
         muku očisťujúcu, ale skutočnú muku a nielen príjemný mrázik, ako to býva pri stredných
         spisovateľoch.
   </p>
   <p>
    Scéna predstavuje vnútro dvora — napravo izba kúrená, naľavo chladná s pivnicou, do
         ktorej vchádza sa ležiacimi dverami. Svat prišiel pýtať Akulinu do druhej dediny. V záujme
         Matreny, Nikitu i Anisy je, vydať Akulinu z domu. No o Akuline idú divné chýry. Susedky si
         pošeptávajú, že Nikitovo chalanstvo neprešlo bez stopy. Hriech derie sa na povrch, Matrena
         pred svatom vychvaľuje Akulinu do neba, že sa neukázala — inu niekto jej porobil zo
         závisti, z očú jej prišlo. I počína sa dej, v ktorom Matrena s Anisou obťahujú Nikitu
         sieťami.
    <span class="emphasis">
     <em>
      Nikita:
     </em>
    </span>
    „Čo budeme robiť?“
    <span class="emphasis">
     <em>
      Anisa:
     </em>
    </span>
    „Čo ti
         poviem, to rob.“
    <span class="emphasis">
     <em>
      Nikita:
     </em>
    </span>
    „Dať ho radšej do ústavu.“
    <span class="emphasis">
     <em>
      Anisa:
     </em>
    </span>
    „Vezmeš a zanesieš! Na hriech si bol dosť silný, na dielo si
         slabý?“
    <span class="emphasis">
     <em>
      Nikita:
     </em>
    </span>
    „A čo robiť?“
    <span class="emphasis">
     <em>
      Anisa:
     </em>
    </span>
    „Hovorím, iď
         do pivnice, jamu vykop.“ Na Nikitu sa už valí hrôza. On vyhovára sa sám pred sebou, uvaľuje
         všetko na ,smelé baby‘, ale on neurobí to, neurobí.
    <span class="emphasis">
     <em>
      Matrena:
     </em>
    </span>
    „Ty sa
         protivíš?“
    <span class="emphasis">
     <em>
      Nikita:
     </em>
    </span>
    „Veď aké dielo! I to je živá duša!“
    <span class="emphasis">
     <em>
      Matrena:
     </em>
    </span>
    „Eh, čoby, duša len že drží sa. Zavez v ústav, i tam umrie
         a klebeta pôjde a dievka nám zostane sedieť.“
    <span class="emphasis">
     <em>
      Nikita:
     </em>
    </span>
    „A jestli sa
         dozvedia?“
    <span class="emphasis">
     <em>
      Matrena:
     </em>
    </span>
    „Tak urobíme, že ani nezapáchne. Len rob, čo ti
         velia. Ja ti posvietim. (Šepotom.) Jamku vykop. My vynesieme — ach, zase kričí!“ A tu
         nasleduje prehováranie.
    <span class="emphasis">
     <em>
      Nikita:
     </em>
    </span>
    „Ej, zamotali ste vy mňa! Robte, čo
         chcete. Ja ujdem.“ A teraz prichádza veľkolepá scéna medzi Nikitom a Anisou. Ako tigrica
         hodí sa naňho, počujúc, že Nikita nechce jamu kopať. Dieťa je už tu, ona ho haderkou
         prikryla.
    <span class="emphasis">
     <em>
      Anisa:
     </em>
    </span>
    „Nechce! A vo väzení vši kŕmiť budeš? Hneď idem a
         vyzradím všetko!“
    <span class="emphasis">
     <em>
      Nikita:
     </em>
    </span>
    „Čo vyzradíš?“
    <span class="emphasis">
     <em>
      Anisa:
     </em>
    </span>
    „Čo? Všetko poviem! Peniaze si ty vzal, jed ja som dala, ty si znal, znal! Ej, aký čistý!
         Čo si mi ty vykonal, tu máš rýľ! Choď!“ Nikita berie rýľ, ale sa piadi.
    <span class="emphasis">
     <em>
      Anisa:
     </em>
    </span>
    „Nepôjdeš? Holla, národ, sem sa!“ Matrena jej ústa zakrýva.
    <span class="emphasis">
     <em>
      Nikita:
     </em>
    </span>
    „Nuž nech je!“
    <span class="emphasis">
     <em>
      Matrena:
     </em>
    </span>
    „Už také
         dielo, jahôdka, vedel si hrešiť, vedz aj zaokryť.“
    <span class="emphasis">
     <em>
      Anisa
     </em>
    </span>
    (ešte v
         rozčúlení): „On sa vyvyšoval nado mnou v čistote svojej. Nech nezostanem sama. Nech i on
         bude dušehubcom.“ Nikita zlieza do pivnice.
    <span class="emphasis">
     <em>
      Anisa:
     </em>
    </span>
    „Zadusiť musí svoj
         hanebný plod. Zmučená som — nech i on zná, čo je to.“
    <span class="emphasis">
     <em>
      Matrena:
     </em>
    </span>
    „Kope —
         iď — nes! Pozor! nezabudni pokrstiť!“ Matrena zostáva sama. Ona teší sa, že zakryjú hriech,
         „ostane synček žiť spokojno. Dom bude ako plná čaša“. Nikita vychádza z pivnice. „Čo vy
         tam! Doneste. Jestli už robiť — tak robiť.“ Anisa prichádza s deckom zavinutým v handry.
         Matrena pýta sa hneď: „Čo, pokrstila si?“
    <span class="emphasis">
     <em>
      Anisa:
     </em>
    </span>
    „Áno. Nasilu som jej
         ho odňala!“ Nikita neberie.
    <span class="emphasis">
     <em>
      Anisa:
     </em>
    </span>
    „Ber! Hovorím ti!“
    <span class="emphasis">
     <em>
      Nikita:
     </em>
    </span>
    „Živé! Matko rodná, veď sa hýbe.“
    <span class="emphasis">
     <em>
      Anisa
     </em>
    </span>
    (hádže dieťa do sklepu): „Zadus skorej, nebude živé!“ A
         hrozný čin ide temer pred očami. Doskou ho prikryl — sadol. „Kostečky prašťali!“ s hrôzou
         hovorí polodivý Nikita. Stalo sa. Hriech zakopaný. No Nikita ešte si zapcháva uši a reve:
         „Piští — piští! Život som stratil! Čo sa so mnou urobilo. Kam ujsť!“ A opona padá.
   </p>
   <p>
    Len tak silný básnik mohol sa odhodlať k takejto scéne. Tolstému je dráma jeho nie
         hračkou fantázie, ale velikým, serióznym dielom, priamo biblickým znázornením úpadku
         ľudského. Veď i kniha všetkých kníh nešetrí hriechu. Veliký muž ukazuje tu národu svojmu
         zrkadlo verné. V tom výšina mravná, súd i esencia.
   </p>
   <p>
    Na počiatku piateho dejstva, zdá sa, všetko pôjde železným poriadkom; prišli námluvčí
         Akuliny, svadba sa hotuje. Nikita, ako otčim Akuliny, má držať veniec nad hlavou mladých.
         On vychádza zo svadobnej chyže a sadne na slamu. Tam ho nájde Marina, ktorá sa medzitým
         vydala.
    <span class="emphasis">
     <em>
      Nikita:
     </em>
    </span>
    „Ej, keby si vedela. Mne smutno, ťažko, Marina. Keby
         si ty vedela. Ušiel som, abych ani ľudí nevidel. Hnusno mi je, hnusno. A sám som, nemám sa
         komu požalovať. Sám sebe sa hnusím, ej nevedela si ma ty udržať. Skazila si ma.“
    <span class="emphasis">
     <em>
      Marina
     </em>
    </span>
    (plačom): „Ja nežialim nad žitím. Spovedala som sa môjmu
         starému, on mi odpustil. Nič mi nevyhadzuje na oči. Ja ho rada, jeho deti obliekam, umývam.
         On mňa tiež ľutuje. Čo mám želieť — vidno, tak Boh nasúdil. A tvoj život — v bohatstve.“
    <span class="emphasis">
     <em>
      Nikita:
     </em>
    </span>
    „Moje žitie? Len svadbu nechcem pokaziť, ináč by som vzal
         povraz. Také moje žitie.“
    <span class="emphasis">
     <em>
      Marina:
     </em>
    </span>
    „Kristus s tebou!“
    <span class="emphasis">
     <em>
      Nikita:
     </em>
    </span>
    „Myslíš, že žartujem? Myslíš, že som opitý? Ja som triezvy.
         Ale smútok, úzkosť ma žerie.“
    <span class="emphasis">
     <em>
      Marina:
     </em>
    </span>
    „Máš ženu, Anisu.“
    <span class="emphasis">
     <em>
      Nikita:
     </em>
    </span>
    „Eh! tá Anisa! To blen horký! Ona mi nohy zaplietla ako
         mrcha zelina. Ach, keby si ty všetko znala!“
   </p>
   <p>
    Aňutka volá Nikitu, že ho všetci očakávajú. On nechce, leží na slame v bôľoch. „Ako ísť,
         ako ikonu do rúk vziať. Ako jej pozriem do očí (ľahne), ó, bár by bola diera do zeme, ušiel
         by som. Nepôjdem.“ Už chce sa vešať. Matrena ho volá.
    <span class="emphasis">
     <em>
      Nikita:
     </em>
    </span>
    „Oh, čo
         ste vy zo mňa spravili. Nečlovekom som sa stal.“
    <span class="emphasis">
     <em>
      Matrena:
     </em>
    </span>
    „Poď, národ
         čaká.“
    <span class="emphasis">
     <em>
      Nikita:
     </em>
    </span>
    „Ako ju mám požehnať!“
    <span class="emphasis">
     <em>
      Matrena:
     </em>
    </span>
    „Veď o tom nik nevie. Ani mačka. Všetko zašité, prikryté.“
    <span class="emphasis">
     <em>
      Nikita:
     </em>
    </span>
    „A
         v pivnici čo je?“
    <span class="emphasis">
     <em>
      Matrena:
     </em>
    </span>
    „V pivnici kapusta, hríby, zemiaky. Načo
         staré spomínať.“
    <span class="emphasis">
     <em>
      Nikita:
     </em>
    </span>
    „Rád by som nespomenúť. Ale nemôžem. Keď si
         pomyslím, hneď počujem… Ísť nemôžem.“ Darmo ho volá i žena. Konečne uzrie v ňom myšlienka,
         ide, ale s akým cieľom! V izbe plno národa, nevesta čaká s ženíchom na jeho požehnanie.
         Vorve sa medzi svadobný ľud.
    <span class="emphasis">
     <em>
      Nikita:
     </em>
    </span>
    „Ticho! mlčte. Tu si Marina?“
    <span class="emphasis">
     <em>
      Svat:
     </em>
    </span>
    „A čo na ňu kričíš? Aký je divný!“
    <span class="emphasis">
     <em>
      Nikita:
     </em>
    </span>
    „Otče, ste tu?“ (Padne pred Akimom na kolená.)
    <span class="emphasis">
     <em>
      Anisa:
     </em>
    </span>
    „Nikitka, čo je s tebou?“
    <span class="emphasis">
     <em>
      Matrena:
     </em>
    </span>
    „Iste si vína mnoho zapil“ (chce ho zdvihnúť).
    <span class="emphasis">
     <em>
      Nikita:
     </em>
    </span>
    „Obec
         pravoslávna! Vinný som, chcem sa kajať.“
    <span class="emphasis">
     <em>
      Matrena
     </em>
    </span>
    (chytí ho za plece):
         „Čo s tebou; blaznieš? Treba ho odviesť.“
    <span class="emphasis">
     <em>
      Nikita
     </em>
    </span>
    (odstraňuje ju
         plecom): „Nechaj! A ty, otče, báťuška, počúvaj! Marina, sem hľaď (klania sa jej). Vinovatý
         som ja pred tebou, sľúbil som ti, že ťa vezmem! Ošudil som ťa. Odpusť mi, v mene
         Kristovom!“ (Klania sa po zem.)
    <span class="emphasis">
     <em>
      Anisa:
     </em>
    </span>
    „Čo to hovoríš, nik sa ťa
         nepýta; vstaň, čo hovoríš hlúposti!“
    <span class="emphasis">
     <em>
      Matrena:
     </em>
    </span>
    „Uriekli ho! Z očú mu
         prišlo! Čo ty za hlúposti hovoríš.“ (Ťahá ho.)
    <span class="emphasis">
     <em>
      Nikita
     </em>
    </span>
    (hlavou kníše):
         „Nedotýkaj sa ma! Odpusť, Marina, odpusť v mene Kristovom!“
    <span class="emphasis">
     <em>
      Anisa:
     </em>
    </span>
    „Vstaň, netáraj. Ó, hlavička moja!“
    <span class="emphasis">
     <em>
      Nikita
     </em>
    </span>
    (odstrčí ženu): „Akulina,
         na tebe je rad! Počuj, ľud pravoslávny. Ja som zatratený! Akulina, vinovatý som pred tebou.
         Tvoj otec nie svojou smrťou umrel. Jedom ho otrávili!“
    <span class="emphasis">
     <em>
      Anisa
     </em>
    </span>
    (vykríkne): „Hlavička moja! A čo to on hovorí!“
    <span class="emphasis">
     <em>
      Matrena:
     </em>
    </span>
    „Nenie sám
         svoj. Odveďte ho!“ (Ľud ho chce odviesť.)
    <span class="emphasis">
     <em>
      Akim:
     </em>
    </span>
    „Postojte! Vy, deti,
         postojte!“
    <span class="emphasis">
     <em>
      Nikita:
     </em>
    </span>
    „Akulina, ja som ho jedom otrávil. Odpusť mi v mene
         Kristovom.“
    <span class="emphasis">
     <em>
      Akulina:
     </em>
    </span>
    „Nie pravda! Ja viem, kto ho otrávil.“
    <span class="emphasis">
     <em>
      Akim:
     </em>
    </span>
    „Ó, bože môj! Hriech to, hriech.“
    <span class="emphasis">
     <em>
      Úradník:
     </em>
    </span>
    „Berte ho! Pošlite po starostu. Treba akt (protokol)
         zostaviť.“
    <span class="emphasis">
     <em>
      Akim
     </em>
    </span>
    (na úradníka): „A ty s gombíkmi, počkaj! Dovoľ, nech
         vypovie.“
    <span class="emphasis">
     <em>
      Úradník:
     </em>
    </span>
    „Ty starík, nemiešaj sa, ja musím zostaviť akt.“
    <span class="emphasis">
     <em>
      Akim:
     </em>
    </span>
    „Aký si ty! Počkaj — hovorím. Božie dielo ide, človek kajá sa
         — a ty chceš akt.“
    <span class="emphasis">
     <em>
      Úradník:
     </em>
    </span>
    „Starosta!“
    <span class="emphasis">
     <em>
      Akim:
     </em>
    </span>
    „Daj, aby božie dielo išlo, a ty potom rob.“
    <span class="emphasis">
     <em>
      Nikita:
     </em>
    </span>
    „Ešte hriech pred
         tebou. Akulina! Zviedol som ťa! Odpusť, v mene Kristovom!“
    <span class="emphasis">
     <em>
      Akulina:
     </em>
    </span>
    „Pustite ma, nevydám sa.“
    <span class="emphasis">
     <em>
      Akim:
     </em>
    </span>
    „Hovor, dieťa moje, všetko povedz
         ľahšie bude. Kajaj sa Bohu, neboj sa ľudí. Boh to, Boh to!“
    <span class="emphasis">
     <em>
      Nikita:
     </em>
    </span>
    „Otrávil som otca, pohubil som ja, pes, i dcéru! Mal som nad ňou moc! Pohubil som i jej
         dieťa!“
    <span class="emphasis">
     <em>
      Akulina:
     </em>
    </span>
    „Pravda to, pravda.“
    <span class="emphasis">
     <em>
      Nikita:
     </em>
    </span>
    „V
         pivnici jej dieťa doskou som zadusil… Sedel, dusil… a v ňom kostečky prašťali. (Plače.) I
         zakopal som ho v zem. Sám som to urobil. Sám ja.“
    <span class="emphasis">
     <em>
      Akulina:
     </em>
    </span>
    „Nepravda!
         Ja som kázala.“
    <span class="emphasis">
     <em>
      Nikita:
     </em>
    </span>
    „Nezastávaj ma! Nebojím sa nikoho. Odpusť mi
         ľud pravoslávny.“ (Mlčanie.)
    <span class="emphasis">
     <em>
      Úradník:
     </em>
    </span>
    „Viažte ho. Svadba sa rozišla.“
    <span class="emphasis">
     <em>
      Nikita:
     </em>
    </span>
    „Počkaj — uspeješ. (Otcovi klania sa v nohy.) Báťuška
         rodný! Odpusť mi zatratenému. Hovoril si ty mne, pazúrikom zaviazol — celý ptáčik zahynie —
         neposlúchal som ťa. Vyšlo na tvoje. Odpusti!“
    <span class="emphasis">
     <em>
      Akim
     </em>
    </span>
    (s oduševnením):
         „Boh odpustí, dieťatko rodné. (Objíma ho.) Nad sebou si sa nezmiloval, on sa nad tebou
         zmiluje! Boh to, Boh to! On!“ (Vchádza starosta.)
    <span class="emphasis">
     <em>
      Starosta:
     </em>
    </span>
    „Viažte
         ho!“
    <span class="emphasis">
     <em>
      Akulina:
     </em>
    </span>
    „Ja poviem pravdu! I mňa berte!“
    <span class="emphasis">
     <em>
      Nikita
     </em>
    </span>
    (zviazaný): „Netreba inkvizície! Všetko som sám spáchal. Môj
         úmysel, i moje dielo. Veďte ma, kam znáte. Viac nič nepoviem.“
   </p>
   <p>
    A tak končí sa kus, bez vyhľadaného, mnohoslovného aplombu.
    <sup>
     [
     <a class="footnote" href="#ftn.d56e7237" name="d56e7237">
      490
     </a>
     ]
    </sup>
    Krátke slová Akima ako sám duch zmierenia, ako samo zmierenie vznáša sa nad
         všetkými úžasmi. „Sám nad sebou si sa nezmiloval,“ jediné, čo mohlo byť povedané k dobru
         Nikitu, povedal otec, plesajúci nad pokáním synovým. A človek, obľahčený, vzdychne so
         starým Akimom: Boh sa zmiluje. Tak učí Tolstoj, takým veľkým a pritom prostým obrazom
         potriasa hlbinami duše ľudskej. Nevieš, či je tu väčším učiteľom a prorokom, či väčším
         dramatickým umelcom. No isté je, nie literátorskému samoľúbiu, nie umeleckej sláve, nie hre
         slúži tu, ale velikým ľudským záujmom, kráľovstvu božiemu na zemi, velikej mravnej zásade.
         Tak pustovník z Jasnej Poľany, gróf Tolstoj, vlastnoručne pomáhajúci biednym, nešetril svoj
         monumentálny umelecký talent, a stvoril najväčšiu, najvážnejšiu ľudovú drámu v ruskej
         literatúre. Že nešetril nežné srdcia — to pravda. Ale nemožno k jadru duchovnému bez
         premoženia horkej škrupiny.
   </p>
   <p>
    Pri všetkej hĺbke pádu, nie ľudia protivia sa človeku, ale hriech. I tomu najhoršiemu
         pridal Lev Tolstoj akoby nitôčky, za ktoré zavesí sa naša sympatia, a čo je hlavné, naša
         ľútosť. Diabla v sarafane, Matrenu, ukázal vo tme babskej hlúposti, a hlúposť mnoho
         vyhovára, a jestli ona je dosť zlá na spáchanie ohavnej vraždy nemluvniatka — predsa je v
         nej svetlý punktík — ona to robí, „aby synkovi žilo sa spokojno“. Cez tmu preráža svetielko
         materinskej lásky. Dedinský nihilista, Nikita, svojím veľkým pokáním uzmieri dušu; Anisa je
         hrou silných ženských náruživostí, bezdetná, premazlená dobrobytom. Ešte i prihlúpa Akulina
         má príťažlivé strany, jej bezmocnosť, jej výkrik na konci, že sama stavia sa pod súd, jej
         boj o dieťa s Anisou, to všetko vzbudzuje náš ľudský súcit. Nad scénou vznáša sa duch
         zmilovania, duch velikej pravdy. „Povedz im pravdu,“ hovorí Mitrič, starý sluha Nikitov, „a
         neboj sa ľudí.“ Ajhľa, aká pravda, aká veľká vec!
   </p>
   <p>
    Strašnú scénu vraždenia nemluvniatka Tolstoj zamenil variantom, pri ktorom vražda deje
         sa viac za scénou. Pravdepodobne týmto zmierneným variantom idú hrať drámu v Alexandrinskom
         divadle v Petrohrade a celý Petrohrad, celé Rusko napnute očakáva túto veľkú udalosť v
         histórii ruskej dramaturgie.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e6777" name="ftn.d56e6777">
        488
       </a>
       ]
      </sup>
      „Národnie noviny“ 1887, č. 28, 29, 30, 31.
     </p>
     <p>
      Pôvodný podtitul: (Vláda tmy. Alebo „pazúrkom uviazol — celý ptáčok musí
               zahynúť“.)
     </p>
    </div>
    <div class="footnote">
     <p>
      <sup>
       [
       <a class="para" href="#d56e6806" name="ftn.d56e6806">
        489
       </a>
       ]
      </sup>
      <span class="emphasis">
       <em>
        podumať
       </em>
      </span>
      — rozmyslieť, uvážiť, vziať do úvahy
     </p>
    </div>
    <div class="footnote">
     <p>
      <sup>
       [
       <a class="para" href="#d56e7237" name="ftn.d56e7237">
        490
       </a>
       ]
      </sup>
      <span class="emphasis">
       <em>
        aplomb
       </em>
      </span>
      — (fr.) sebauvedomenie, istota, dôraz, smelosť
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="d56e7249">
       </a>
       „Vzkriesenie“ a Tolstojovci
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e7256" name="d56e7256">
      491
     </a>
     ]
    </sup>
   </p>
   <p>
   </p>
   <p>
    Veliký umelec, a
    <span class="emphasis">
     <em>
      len
     </em>
    </span>
    umelec, gróf Lev Tolstoj, blúdil roky po
         pustatine teoretickej, zostavil si filozoficko-teologický systém, pravda, veľmi deravý, s
         fantasticko-mystickým blúznením, zapieraním až do toho, že samého seba zapieral. A potom sa
         to pomstilo, zapieraný poeta znovu ožil, lenže už nie v pôvodnej sviežosti, lebo chytil sa
         do umeleckej práce s tendenciou, podoprieť svoje filozofemata. Tak nepovstalo na svete
         žiadne umelecké dielo. Vystaviť si najprv kostru teórie a potom do nej chcieť vložiť živé
         mäso, žily, naliať krv, to je vec nemožná. Jeho posledný román „Voskresenije“
    <sup>
     [
     <a class="footnote" href="#ftn.d56e7269" name="d56e7269">
      492
     </a>
     ]
    </sup>
    nedávno vyšlý v „Nive“, mal umením korunovať takzvané tolstojovstvo.
         Nekorunoval, ale nepriložiac k umeniu mnoho, ani k sláve autora, pohrobil celé
         tolstojovstvo.
   </p>
   <p>
    Ruský kritik P. Percov napísal o tom znamenitú štúdiu v „Novom vremeni“, a poneváč u nás
         mnoho hovorí sa o tolstojovstve, nebude zle, keď čitateľov oboznámime s vývodmi Percova.
   </p>
   <p>
    „Voskresenije“ sa zakončilo a počali sa chvály. Hrubé nadávky, ktoré často sypali sa na
         Tolstého, práve tak nemožno prijať, ako i ošúchané chvály jeho prívržencov. Takýto stav
         ešte tak ľahko nepremení sa; Tolstoj, ako rímsky cisár, ešte pri živote stal sa bohom, a
         tak iste len o desať rokov budú sa mu prostí smrteľníci blížiť ako k smrteľníkovi. A vtedy
         možno bude povedať, čo v skutočnosti všetci cítime, to jest, že nový román nepodaril sa
         velikému starcovi, nepodaril sa v celku, odhliadnuc od geniálnych jednotlivostí, a že ho
         nebudeme desať alebo dvadsať ráz čítať ako „Vojnu i mir“ alebo „Annu Kareninu“. Tolstým
         odvrhnuté umenie (v známom traktáte jeho „Čo je vlastne umenie?“) pomstilo sa za farizejské
         odrieknutie sa od vlastných velikých tvorieb. Pozoruhodné je, že pri konci románu
         „Voskresenije“ ruka autora sa trhla a pokazila kresbu vzhľadom na morálnu teóriu
         tolstojovskú, k dobru významu umeleckého. (My by sme povedali: umelec pacol filozofa cez
         ústa. V.) Akoby cítiac, že etika sama je bezvládna, bez pomoci odvrhovanej estetiky,
         Tolstoj razom sklonil sa na stranu umenia, zakončil román krajšie a psychologicky
         vernejšie, než mu kázala sama tolstojovčina. Jeho Nechľudov zase vráti sa k „predošlému
         životu“, ako Tolstoj k umeniu. Tak zostalo „Vzkriesenie“ bez vzkriesených, lebo kto ručí za
         to, že Maslovová vo vyhnanstve a Nechľudov v „predošlom živote“ zachránia „vzkriesiteľnú“
         náladu: všedné dni sú tak hrozné, fádne! A Nechľudov už behom románu menil svoje riešenie,
         zvedený radosťami sveta tohoto. Nie, „Vzkriesenie“ prepadlo, odpustite mi túto drzosť. (NB.
         Maslovovú Tolstoj tak „vzkriesi“, že ju oddá za „priateľku“ Židovi Simonsohnovi. V.)
   </p>
   <p>
    Mne sa zdá, že neprítomnosť „vzkriesených“ vo „Vzkriesení“ je rozhodný symptóm pre celý
         systém morálnych i filozofických ideí Tolstého.
    <span class="emphasis">
     <em>
      Tolstojovstvom nemožno byť
            vzkrieseným,
     </em>
    </span>
    hľa, toto jasno dokazuje román. Nálady, vyvolané tolstojovským
         systémom náhľadov a požiadaviek, sú bezsilné preobraziť človeka: ony ho môžu iba očistiť a
         upevniť. Vôbec ich vplyv je čisto negatívny (zapierajúci). Nechľudov odhodil na neho
         nalepené špatnosti, zblížil sa kúštik k prvopočiatočnej čistote, ale on nevyrástol v novú,
         čistejšiu čistotu, v ňom neotvoril sa nový prameň života, nenarodil sa nový človek: niet
         vzkriesenia. Celé tolstojovstvo počalo sa a vyrástlo zo
    <span class="emphasis">
     <em>
      strachu smrti
     </em>
    </span>
    .
         Ono nevoľne nás posiela zase ku Golgote a Betlehemu! Nemôže byť vzkriesenia tolstojovského!
         Lebo Tolstoj nepozná, nechce poznať slová Kristove k Nikodémovi: „Amen, amen pravím tebe,
         nenarodí-li se kto znovu, nemôže vidieť kráľovstvo Božie.“ (Ján 3.)
   </p>
   <p>
    V tolstojovskom idealizme, to jest v type jeho idealizmu je mnoho zvodlivého: dráha ku
         „vzkrieseniu“ veď je tak ťažká, konečne, ona vedie cez Golgotu, a starý Betlehem je tak
         tichý a blízky, známy duši. A jestli Bohočlovek zmiatol sa na jeden okamih v svojom
         povolaní, zanechajúc nám tým večnú útechu v našej ľudskej slabosti, to tým pochopiteľnejšia
         je naša getsemanská modlitba: „Nech mimo mňa prejde tento kalich.“
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e7256" name="ftn.d56e7256">
        491
       </a>
       ]
      </sup>
      „Národnie noviny“ 1900, č. 28.
     </p>
     <p>
      Pôvodný titul článku: Vzkriesenie a Tolstovci.
     </p>
    </div>
    <div class="footnote">
     <p>
      <sup>
       [
       <a class="para" href="#d56e7269" name="ftn.d56e7269">
        492
       </a>
       ]
      </sup>
      <span class="emphasis">
       <em>
        „Voskresenije“
       </em>
      </span>
      — (rus.) „Vzkriesenie“ z rokov 1889 —
               1899
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="d56e7291">
       </a>
       Anton Pavlovič Čechov
      </h2>
     </div>
    </div>
    <div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.d56e7298" name="d56e7298">
      493
     </a>
     ]
    </sup>
   </p>
   <p>
   </p>
   <p>
    V Badenweilere v Badensku zomrel Anton Čechov.
    <sup>
     [
     <a class="footnote" href="#ftn.d56e7306" name="d56e7306">
      494
     </a>
     ]
    </sup>
    Išiel ta, zastihnutý suchotinami. Ani jedle slávneho Schwarzwaldu nepomohli
         chorým pľúcam svojím aromatickým dychom.
   </p>
   <p>
    Narodil sa v Taganrogu na Azove, začal písať roku 1879. Jeho najväčšia sila zjavila sa v
         neveľkých rozprávkach, ktorých veľká časť je preložená do slovenčiny, zvlášte neúnavným
         prekladateľom J. Marom, takže naše obecenstvo stratilo v ňom dobrého známeho. Veselohru
         „Medveď“ hrali častejšie na našich divadelných doskách.
   </p>
   <p>
    Z jeho 363 rozprávok, čŕt a spisov najväčší je opis Sachalina. No váha jeho je v malých
         veciach, kde vystupuje ako silný spisovateľ, s nevyčerpateľnou fantáziou, ostrou
         charakteristikou a vynaliezavosťou. Každá jeho črta je výborne prepracovaná, cizelovaná a
         vyhladená ako drahokam. On patrí k spisovateľom „obličiteľom“, ktorí vzali si na mušku
         všelijaké biedy a nedostatky života, ale iba v povesti „Mužiki“,
    <sup>
     [
     <a class="footnote" href="#ftn.d56e7316" name="d56e7316">
      495
     </a>
     ]
    </sup>
    vari zvedený dekadentným tónom, spustil sa do nížin oklebetenia svojho národa.
         Inde, keď i karhá humorom a satirou všakové životné neskladnosti, vždy vidno dobrú dušu a
         šľachetné srdce samého autora, ktorý hľadá a nachádza i v svojich figúrach ľudskú dušu,
         trebárs smútiacu a zatemnenú mrakom ľudského hriechu. Ale hriechu ľudského! On nepľuje
         prosto na ľud a ľudí, ako počali niektorí naši škrabáci, že vraj v záujme pravdy!! Oni
         pľujú na ľud a jeho nerozvitosť, sami nerozvití čo inteligenti niže trávy, niže vody.
   </p>
   <p>
    Čechov maľuje veľmi často bôľne strany ľudského života, poklesky a morálne natrhliny, no
         zostáva vždy umelcom, vie mieru. V opisoch hriešnej lásky, manželskej nevernosti pero jeho
         zostáva cudné, nikde neblíži sa k pornografii, ako to robia dekadenti. Pri opise ruských
         „neudačnikov“ (nepodarencov) vychodí akési svetlé zakončenie. V tomto ohľade pozoruhodná je
         jeho povesť „Duel“,
    <sup>
     [
     <a class="footnote" href="#ftn.d56e7324" name="d56e7324">
      496
     </a>
     ]
    </sup>
    jedna z najdlhších, v ktorej prichodí predstaviteľ dnešných „neudačnikov“
    <sup>
     [
     <a class="footnote" href="#ftn.d56e7330" name="d56e7330">
      497
     </a>
     ]
    </sup>
    najnovšej fazóny, Ivan Andrejevič Lajevskij. Je on naozaj Bazarov najnovšej
         módy. Sama povesť je veľmi zaujímavá a pútavá. V slovenčine jej ešte nemáme.
   </p>
   <p>
    Hľa, charakteristika našich nových nepodarencov. O Lajevskom píše:
   </p>
   <p>
    „Pravda mu nebola potrebná, on ju ani nehľadal; jeho svedomie, okované porokom i lžou,
         spalo alebo mlčalo; on ako cudzí nezúčastnil sa všeobecného žitia ľudí, bol chladný k ich
         borbe, ideám,
    <span class="emphasis">
     <em>
      nepovedal ľuďom jediného dobrého slova
     </em>
    </span>
    , nenapísal ani
         jednej užitočnej, nezlostnej litery, nevyrobil ľuďom ani za groš, iba jedol ich chlieb, pil
         ich víno, žil iba v myšlienkach, a aby ospravedlnil svoj nízky, parazitický život pred nimi
         a pred samým sebou,
    <span class="emphasis">
     <em>
      dával si sám sebe taký výzor, akoby on bol vyše nich a mal
            právo ich kritizovať
     </em>
    </span>
    .“ Hľa, z punktu na punkt obraz peňazobežných chytrákov a
         plagizujúcich nadkritikov a „omravňovateľov“. Z punktu na punkt!!
   </p>
   <p>
    Bôľny punkt v tejto kapitálnej, Čechova celého predstavujúcej práci je, že konečne
         ničoho nevychodí, autor nedohovoril, nevyslovil sa konečne a definitívne. Čo je s Naďou?
         Lajevskij sa pokajal, jeho duša zjasnela, ale či pokajala sa i Naďa? A aký jej bol koniec?
   </p>
   <p>
    Veľmi koncentrované sú jeho drobnejšie práce. Jeho humor je srdečný, nezlobný, nevdojak
         priťahuje, ale nerozhorčuje.
   </p>
   <p>
    Znamenitý spisovateľ, prekrásny dušou, bohatý talentom, umrel v cudzej zemi dňa 15.
         júla. Zomrel slabosťou srdca, jeho telo bude prevezené do Moskvy. V Badenweilere žil iba
         tri týždne a zdalo sa, že sa zotaví. Bol by ešte mohol žiť vzdor pľúcnemu neduhu, keby
         nebola sa zjavila slabosť srdca.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#d56e7298" name="ftn.d56e7298">
        493
       </a>
       ]
      </sup>
      „Národnie noviny“ 1904, č. 87.
     </p>
    </div>
    <div class="footnote">
     <p>
      <sup>
       [
       <a class="para" href="#d56e7306" name="ftn.d56e7306">
        494
       </a>
       ]
      </sup>
      <span class="emphasis">
       <em>
        v Badensku zomrel Anton Čechov
       </em>
      </span>
      — Čechov zomrel roku 1904,
               narodil sa roku 1860.
     </p>
    </div>
    <div class="footnote">
     <p>
      <sup>
       [
       <a class="para" href="#d56e7316" name="ftn.d56e7316">
        495
       </a>
       ]
      </sup>
      <span class="emphasis">
       <em>
        „Mužiki“
       </em>
      </span>
      — (rus.) „Sedliaci“, novela z roku 1897
     </p>
    </div>
    <div class="footnote">
     <p>
      <sup>
       [
       <a class="para" href="#d56e7324" name="ftn.d56e7324">
        496
       </a>
       ]
      </sup>
      <span class="emphasis">
       <em>
        povesť „Duel“
       </em>
      </span>
      — (rus.) „Súboj“, poviedka z roku 1891. Slovo
               povesť, ktoré používa Vajanský, je rusizmus. V slovenčine znamená poviedka,
               novela.
     </p>
    </div>
    <div class="footnote">
     <p>
      <sup>
       [
       <a class="para" href="#d56e7330" name="ftn.d56e7330">
        497
       </a>
       ]
      </sup>
      <span class="emphasis">
       <em>
        „neudačnik“
       </em>
      </span>
      — (rus.) človek, ktorý nemá v živote úspech, nie
               jednoznačne nepodarenec, ako uvádza Vajanský.
     </p>
    </div>
   </div>
  </div>
 </body>
</html>
