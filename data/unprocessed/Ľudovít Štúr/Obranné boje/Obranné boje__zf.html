<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2523197">
       </a>
       Starý i nový vek Slovákov
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2523208" name="id2523208">
      1
     </a>
     ]
    </sup>
   </p>
   <p>
   </p>
   <p>
    Počujte, krajania moji, vyprávať ma o dávnej i terajšej vlasti vašej a usilovne uvažujte o
      slovách mojich, lebo pochádzajú z mysle čulej, pŕs neskazených a srdca vám žičlivého. Oči moje
      dívali sa do čias dávnych a stoja pred nimi prítomné, myseľ sa vznášala nad minulými a do
      dnešných sa ponorila a srdce i s tamtými cítilo aj s týmito cíti, počujte teda. Ktože z vás
      nepočúva rád povesti, keď rozprávač podáva ich pravdivé a dojímavé, keď mu idú zo srdca, a ak
      sa zvlášť dotýkajú vás poslucháčov? Také vám budem rozprávať, krajania poslucháči!
   </p>
   <p>
    Dávno to bolo, dávno, tisíc rokov už odvtedy, ako na tej zemi, po ktorej chodíte a do
      ktorej po ťažkej práci skladáte kosti svoje ku kostiam otcov, bola krajina veľká, ľudnatá,
      bohatá a slávna, ktorú nazývali Veľkou Moravou: bola to zem a krajina otcov vašich.
   </p>
   <p>
    Od rieky Torysy tam pri Tise rozbiehala sa k širokému Dunaju a od tohoto k Tatrám a za
      Tatrami sa ešte ďaleko-široko rozkladala Poľskom, Českom a Sliezskom ku končinám ďalekým: bola
      to krajina veľká! Veľká, ako je Dunaj medzi riekami európskymi a ako Tatra nad vrchmi!
   </p>
   <p>
    Po všetkých krajinách rozletelo sa meno a sláva jej, všetky vzdávali jej náležitú úctu;
      mnohí sa utiekali pod ochranu a obranný štít jej a hľadali u nej pomoc: bola to krajina
      slávna! Dunaj zvestoval slávu jej na poludní
    <sup>
     [
     <a class="footnote" href="#ftn.id2523320" name="id2523320">
      2
     </a>
     ]
    </sup>
    a vysoká Tatra ohlasovala ju krajinám polnočným!
    <sup>
     [
     <a class="footnote" href="#ftn.id2523332" name="id2523332">
      3
     </a>
     ]
    </sup>
   </p>
   <p>
    Nebolo v nej pustatiny, lež posiata bola dedinami, mestami a hradmi ako lúka na jar
      rozličným kvietím; ich obyvatelia vykonávali rozsiahle kupectvo a obohacovali zem spravodlivo:
      bola to krajina ľudnatá a bohatá! Susedné zeme čudovali sa bohatstvu, ktorým sa honosila zem v
      mestách a hradoch svojich.
   </p>
   <p>
    V tejto zemi ubytovali sa otcovia vaši v časoch nepamätných, o ktorých dokonca aj povesti
      povymierali, a našli ju tŕnistú a zapustnutú. Ale oni, osadiac sa, začali ju pomaly obrábať,
      vyklčovali tŕnie a bodľačie a pluhom orali ju v potu tvári, zasiali a vysadili, aby niesla
      zbožie a ovocie. I urodila im zem hojné zbožie a priniesla chutné ovocie, i tešili sa otcovia
      nad prácou svojou.
   </p>
   <p>
    Naširoko a ďaleko rozprestierali sa husté a neprehľadné lesy, napĺňajúce obyvateľov hrôzou
      tmavými tieňmi a chovajúce v dúpätách svojich dravú zver. I prerúbali husté lesy a na
      čistinách zbudovali domky, v ktorých ubytovali sa s rodinami svojimi, a bolo im tam bývať
      dobre a radovať sa z práce svojej.
   </p>
   <p>
    Vzmáhali sa rodiny, s nimi množili sa domky a blížili sa jedny k druhým; z hustejších
      domkov vzrástli dediny a dediny sa vzmohli na mestečká a mestá. Darilo sa otcom i ďakovali a
      obetúvali za to vrúcne bohom svojim. Nebolo ich ešte osvietilo božské učenie Krista, lež
      korili sa modlám bohov a bohýň, ktorých si vytesávali z dreva a z kameňa. Schádzali sa často v
      roku na veľkú poctu bohov a po jej vykonaní odovzdávali sa radovánkam a napĺňali lesy ľúbezným
      spevom. I načúvali lesy piesňam, šumeli nimi a roznášali ohlasy radostné v končinách: i
      panoval pokoj a blaženosť v rodinách ich.
   </p>
   <p>
    Ale hrozí dňu noc, siatinám kvitnúcim búrka, i hrozilo otcom nebezpečenstvo od národov
      nepokojných a lúpežných, a tak bolo im potrebné spojiť sa mocnejšie, aby spojení vzoprieť sa
      mohli nájazdcom a obrániť sa. I vyvolili si vládcu a zaviazali sa mu poslušnosťou a požehnali
      ho.
   </p>
   <p>
    Ktože to ide s palicou v ruke, zahalený plášťom chatrným a ošúchaným a vystupuje na skalu,
      stojacu osamele na poli pustom, a aký to zástup navôkol, hľadiaci s úctou na statnú postavu na
      skale? To je vyvolený vládca, ktorý pamätať má, odkiaľ vyšiel, a zísť môže, ak nebude vládnuť
      spravodlivo ľudu svojmu. I vládli vládcovia spravodlivo ľudu a ľud ctil a oslavoval vládcov
      svojich.
   </p>
   <p>
    Roku osemsto šestnásteho od narodenia Pána panoval nad Veľkou Moravou kráľ Mojmír.
      Letopisy ho ako prvého na tróne Veľkej Moravy uvádzajú. On už prijal krst svätý a jeho
      nasledovali ochotne mnohí z ľudu. Panoval starostlivo a múdro nad ľudom ako dobrý otec čeľadný
      nad domom svojím. Tasil tiež meč, aby uchránil krajinu pred záhubou. Ale cisárovi nemeckému
      nepáčilo sa chrabré počínanie jeho a zosilnenie krajiny Slovákov, a preto vtrhol s vojskom do
      nej a zhodil z trónu Mojmíra kráľa. I zarmútil sa národ nad zneuctením seba a zvrhnutím kráľa
      dobrého a nariekal nad stratou svojou.
   </p>
   <p>
    I nastúpil po ňom synovec jeho Rastislav na trón veľkomoravský i vynikal synovec nad
      strýcom, lebo prevýšil ho i múdrou radou i bojovnosťou hrdinskou. Viedol on kruté vojny proti
      Nemcom a oslobodil svoju zem od akéhokoľvek poddanstva, ktoré si osobovali Nemci nad krajinou
      otcov vašich. No nezamestnával sa len vojnami, ale mal starosť aj o spasenie ľudu svojho, lebo
      povolal do zeme svojej Cyrila a Metoda, dvoch bratov zo zeme gréckej, aby, idúc krajinou,
      vyučovali ľud božiemu slovu Krista. A idúc vyučovali a ľud počul ich rozprávajúcich o veľkých
      veciach a divoch božích, a všetky modly zrúcal a sklonil šiju pred Hospodinom. I zaľúbilo sa
      Hospodinovi dobre v ľude tom, lebo rozmnožoval ho a rozširoval hranice krajiny jeho. Ale
      vyhnal satan Nemcov na záhubu bohu oddaného kráľa i učinil, aby bol prenasledovaný zradou a
      padol do rúk nepriateľov svojich. I postihnutý bol kráľ, starec nábožný a hrdinský, hroznými
      reťazami na rukách i nohách a vlečený potupne do zeme Nemcov a oni ho postavili pred súd a
      odsúdili na smrť. Ale nespáchali na ňom vraždu, lež z milosti, ktorú im diabol vnukol, vyklali
      mu oči a vrhli do väzenia. Skonal kráľ mukami trápený v temnici, nemajúc nikoho, čo by bol
      obliekol a pochoval zmučené telo jeho, lebo vypustil ducha ďaleko od zeme a ľudu svojho,
      uprostred cudzincov a vrahov. I zhrozil sa národ nad osudom kráľa dobrého a nebolo nikoho, čo
      by ho bol potešiť mohol v zármutku a nariekaní jeho.
   </p>
   <p>
    I nasledoval po ňom Svätopluk, synovec jeho, ktorý sa múdrosťou a bojovnosťou vyvýšil nad
      kráľmi a kniežatami sťa topoľ vzrastom svojím nad vŕbami. Rozpútala sa vojna s Nemcami, ale
      padol oheň jej na hlavy Nemcov, lebo pobil Svätopluk pluky ich a zvyšky rozohnal a rozplašil.
      I padol strach na Nemcov, že nemohli postaviť sa proti sile kráľa veľkého a rozmýšľali, ako by
      ho zmárniť mohli. V tom práve čase dobehli do Sedmohradska túlaví úskoci,
    <sup>
     [
     <a class="footnote" href="#ftn.id2523511" name="id2523511">
      4
     </a>
     ]
    </sup>
    Maďari zvaní, ktorých naháňal strach pred inými národmi, lebo vykradli sa z vlasti
      svojej pri Urale, aby neboli podmanení i živili sa lúpežou a konským mäsom. Týmto teda
      hovorili Nemci: „Poďte a oborte sa spolu s nami na krajinu Slovákov, lebo oboriac sa sami, ani
      my ani vy nič s ľudom tým bojovným nevykonáte, ale uderiac na nich spolu, premôžeme ich; vy
      budete mať kraje pekné a úrodné na obývanie a my zbavíme sa strašných nepriateľov.“ I
      uposlúchli tuláci radu, bo nemali miesto, kde by sa rozložili a napásli kone svoje.
   </p>
   <p>
    Vypravili Nemci zástupy a spojili sa s tulákmi, oborili sa na kráľovstvo Slovákov, ale zle
      im vypálil prvý pokus, bo Svätopluk rozplašil i Nemcov i tulákov i porazil ich na hlavu.
      Zaznela sláva veľkému vodcovi a kráľovi od Dunaja k Tatrám a Tatry odrazili ju široko-ďaleko
      po končinách rozsiahlych. I rozzúrili sa Nemci a tuláci sa rozutekali a pokryli po lesoch,
      číhajúc na lepší čas pre lúpež.
   </p>
   <p>
    Stalo sa, že ochorel kráľ Svätopluk a videl blízky deň skonania svojho. Povolal teda troch
      synov svojich k smrteľnej posteli a rozdeliac krajinu svoju medzi nich, napomínal ich k
      svornosti a bázni božej. I prevzali synovia podiely svoje a kráľ veľký skonal. Veľký, ale
      nešťastný kráľ, ty si založil kráľovstvo Slovákov, ale podkopal si základy jeho podelením
      krajiny medzi synov svojich. Oslavujeme ťa pre činy tvoje, ale ponosujeme sa na teba, že si
      uvrhol na dlhé veky do nešťastia potomkov a vykopal si hrob vlasti, ktorú si založil silou
      svojou!
   </p>
   <p>
    I nastúpil vládu po otcovi najstarší syn Mojmír,
    <sup>
     [
     <a class="footnote" href="#ftn.id2506384" name="id2506384">
      5
     </a>
     ]
    </sup>
    ktorý dostal najväčší podiel z panstva otcovho. Ale závideli mu to bratia a
      vzbúriac sa proti nemu, zapálili vojnu domácu, ktorej oheň naposledy strávil krajinu. Potešil
      sa satan, že sa dobre vedie zámerom jeho, i vyhnal z hôr napochytre pohanských Maďarov na
      kresťanských Slovákov a vyhnal aj Nemcov na zničenie vlasti ich. I pritiahli húfom a vidiac,
      že sa roztrojila sila Slovákov, udreli na nich prudko a zničili ríšu. Vtedy odbila nešťastná
      hodina Slovákom! Spamätali sa nešťastní synovia, ale už bolo pozde, lebo sila bola zmarená a
      pluky tulákov už vypásali lúky a role ich a kŕmili sa z potu a práce ich. Padol Mojmír na
      bojisku pri Prešporku, vtedy Bratislavou volanom, roku po Kristu 907 a s ním umrela vláda
      veľkomoravská. Druhý brat nesporne zahynul tiež v bitke a tretí, pykajúc za hriechy svoje,
      ušiel na Zobor a tam skrytý v jaskyni stal sa pustovníkom, aby, pozerajúc z vrchu na Nitru,
      rozpamätal sa vždycky živo na bezbožnosť spáchanú a tým úprimnejšie ľutoval hriechy svoje. Čo
      je hoden plač dieťaťa nad hrobom matky, ktorú už neuvidí, to bolo hodno tvoje pokánie,
      bezbožník, rodákom vlasti tvojej!
   </p>
   <p>
    I zašumel Dunaj bolestne a rozpenil sa, dojatý pádom ríše bratov, v brehoch svojich a
      zahalila sa Tatra smútkom, a akýsi hlas clivý a temný sťa hlas kuvika o polnoci zaznel zo
      zamračených vrcholcov jej „Slováci“. Rozišiel sa hlas po horách a dolinách a odvšadiaľ zvučalo
      temné „Slováci“. A Slováci oplakávali ríšu a slávu svoju!
   </p>
   <p>
    A sídlom kráľov veľkomoravských odprvoti a hlavou krajiny Slovákov boli odprvoti mestá
      Velehrad a Nitra. Ó, Nitra, Nitra, ktože si spomenie na teba bez úžasu a ktože si spomenie na
      dávnu slávu tvoju, aby nevyronil slzy nad tebou? Od počiatku nám vravia, aby sme veselí boli a
      tancami sa zabávali, ale akože môžeme veselí byť a tancami sa zabávať, keď nám ty stojíš pred
      zrakom?!
   </p>
   <p>
    Zdvihla si sa bola nad mestami a krajinami ako veže nad domami, ako sťažne lodí nad morom
      a ako labuť nad vlnami vôd: a teraz ležíš v prachu!
   </p>
   <p>
    Mala si za podnož krajiny rozľahlé, ktoré pozerali na teba s úctou ako na vojvodkyňu
      svoju: a teraz stojíš na zemi nízkej!
   </p>
   <p>
    Tebe na chválu ozývali sa piesne nespočetné a zo všetkých strán prichádzali k tebe
      spevcovia, aby ti priniesli úctu v hlase harfy svojej a poklonili sa sláve tvojej: a teraz len
      ak verný potomok dávnych vyvolencov tvojich zaspieva o tebe smutnú!
   </p>
   <p>
    Slnko vychádzajúce hneď osvetľovávalo ťa a zapadávalo s bleskom na kopulách veží tvojich a
      na hrade tvojom: ale teraz pozde ti vychádza a zavčasu zapadá, lebo si zložená na nížinu a
      skláňajúci sa nad teba Zobor je smútočnou vŕbou tvojou!
   </p>
   <p>
    Ó, Nitra, Nitra, ktože si spomenie na teba bez úžasu a ktože si spomenie na dávnu slávu
      tvoju, aby nevyronil slzy nad tebou?
   </p>
   <p>
    I bolo po krajine, po sláve, po šťastí Slovákov, ale nebola ešte zničená sila ich, ktorou
      sa mohli vyslobodiť a vykúpiť od surovcov dávnu krajinu svoju.
   </p>
   <p>
    Pozorovali to tuláci a pretože sa im v krajine Slovákov zapáčilo väčšmi ako všade inde,
      povedali: „Osaďme sa v zemi tejto, ale neprenasledujme Slovákov, ktorých sme tak ťažko premôcť
      mohli, aby, povstanúc ozbrojene proti nám, nevyhnali nás z krásnej svojej zeme a my zas
      netúlali sa po svete bez vlasti, lež pripojme ich k sebe, aby sa im zdalo, že bývajú v dávnej
      vlasti svojej; potom dobre nám bude bývať medzi národom týmto pracovitým, usilovným a
      pokojným.“ I učinili tak, ako povedali, prijmúc zákony, ktorými sa Slováci spravovali, za
      svoje vlastné, ponechajúc dávne rozdelenie vlasti a pomenovanie krajov a pripustiac
      význačnejších otcov čeľadných Slovákov k zemianstvu. Pristali Slováci na dohodu túto i
      zaviazali sa na boha svojho, že sa pokojne správať budú a nechopia sa zbrane proti nim, a
      Maďari naradovaní, že dosiahli, čo chceli, logali krv na potvrdenie dohody, lebo boli ešte
      pohania. A bolo k dohode ešte pridané, že Slováci nebudú znepokojovaní vo vzývaní boha pravého
      a všetky veci domáce i verejné budú môcť vykonávať vlastnou rečou a podľa obyčaje svojej. I
      osadili sa Maďari za Dunajom a pri Tise a Slováci zostali vo svojich milých Tatrách, a tí, čo
      bývali za Dunajom, presťahovali sa do Tatier, aby žili pokojne medzi rodákmi svojimi.
   </p>
   <p>
    A pretože Maďari podľa dohody nemohli i báli sa drancovať Slovákov, aby neboli vyhnaní, a
      nijako ešte privyknúť nemohli na stály život a na prácu, naučení živiť sa z mozoľov iných,
      vyrojili sa na lúpež do krajiny vlašskej
    <sup>
     [
     <a class="footnote" href="#ftn.id2506559" name="id2506559">
      6
     </a>
     ]
    </sup>
    a nemeckej, aby, donesúc si ju domov, pásli sa na nej nejaký čas. Ale zle sa im
      povodilo v Nemecku, lebo Nemci porazili ich na hlavu a zobrali všetko, čo boli nalúpili.
      Najstrašnejšie boli porazení na bojisku merseburskom,
    <sup>
     [
     <a class="footnote" href="#ftn.id2506578" name="id2506578">
      7
     </a>
     ]
    </sup>
    kde všetci padli pod ostrím nemeckého meča s výnimkou siedmich, ktorým poobtínali
      Nemci uši a poslali domov, aby zvestovali rodákom záhubu vyslaných lupičov a povedali, že
      nedočkajú sa nijakej koristi.
   </p>
   <p>
    I zhrozili sa doma pozostalí nad neslýchaným nešťastím rodákov svojich a bolo im clivo, že
      nebudú sa môcť už živiť z lúpeže; vidiac teda svoju prehru, prišli k Slovákom a prosili ich,
      aby učili ich orať, obrábať pole a pripravovať si živnosť. Privolili na to Slováci, vyučiac
      ich obrábaniu poľa a darujúc im množstvo pluhov, ktorými by započali prácu a naučili sa
      zostrojovať podľa nich nové. I ďakovali im postrašení Maďari za takú dobročinnosť a prijali
      hojnosť slov slovenských, k hospodárstvu poľnému patriacich, lebo ich nemali v reči svojej,
      nepoznajúc predtým živnosť hospodársku, lež žijúc iba z lúpeže.
   </p>
   <p>
    I ťažko bolo privykať Maďarom k práci poľnej a vystavovať sa ťarche horúčavy letnej, nuž
      popadla ich chuť vybrať sa znova na lúpež, ale Slováci zdržovali ich od lúpežníctva a
      ukazovali im, čo oni vydobyli z lona zeme prácou svojou, hovoriac, že sa aj im tak dariť bude,
      ak privyknú na prácu, a tak im dodali odvahu príkladom svojím.
   </p>
   <p>
    Chytili sa Maďari napokon do práce a vidiac, že im doniesla zem zbožie a práca ich
      odplatená bola, nakloňovali sa a privykali na ňu. Radovali sa Slováci, že Maďari pracovať
      začínajú, lebo dobre vedeli, že len takto upustia od dávnej surovosti svojej a oni s nimi
      pokojne v jednej krajine prebývať budú môcť.
   </p>
   <p>
    A nemali Maďari predtým byty trvalé a domky, lež vedúc život túlavý, mávali iba napochytre
      postavené chalupy biedne a chatrče, v ktorých nečistota hniezdila a kde nebolo nijaké náradie;
      i naučili ich Slováci stavať príbytky čisté a priestranné a naviedli ich zostrojovať si
      rozličné náradie pre potreby domáce.
   </p>
   <p>
    A boli Maďari pohania, vzývajúci rozličné tvory v slepote svojej. I ľúto bolo Slovákom
      pozerať na ľud, nič nevediaci o bohu pravom, stvoriteľovi nebies i zeme, nad ktorého niet
      pána, ktorý panuje nad všetkým, ktorého trónom je nebo a podnožou zem s vodami morskými. I
      povedali si: „Vyšlime učiteľov k národu tomu, ktorý ešte Pán neopustil, aby netápal už vo
      tmách, ale pozdvihol tvár svoju k Hospodinovi, od ktorého pochádza všetko dobrodenie, ktorého
      láska väčšia je než akákoľvek láska otca k deťom svojim.“ I učinili tak a poslali k nemu
      učiteľov, ktorí zvestovali ľudu tápajúcemu v tmách slovo Pána a rozprávali, aké čudné veci
      urobil a oslávil sa v dielach svojich. Ale nebol ešte nadišiel čas ľudu zaslepenému v
      pohanstve.
   </p>
   <p>
    I zhrozili sa Slováci nad zatvrdilosťou ľudu a povedali si: „Ešte nenadišiel čas jeho, ale
      my neustávajme v počínaní svojom a prosme Hospodina, aby ukázal ľudu zaslepenému milosrdenstvo
      svoje a neodtiahol ruku od neho.“ I vyslali znova k nemu učiteľov, aby zvestovali boha pravého
      a ukázali ľudu hluchému slávne diela jeho a rozprávali slepému o láske nekonečnej a
      milosrdenstvách jeho premnohých. Požehnal boh počínanie ich, lebo Maďari, vidiac, že Slováci
      mnoho dobrého im vykonali a zo všetkého, čokoľvek im Slováci radili a robiť kázali, úžitok
      mali, prijímali pomaly aj boha ich a začali sa mu koriť. I zaplesali Slováci, že preukázal boh
      ľudu tomu milosrdenstvo svoje.
   </p>
   <p>
    Vládol vtedy nad Uhorskom Gejza
    <sup>
     [
     <a class="footnote" href="#ftn.id2506732" name="id2506732">
      8
     </a>
     ]
    </sup>
    roku po narodení Pána 980. Vidiac on, že náboženstvo kresťanské sa medzi ľudom
      rozširuje, sám sa tiež starať začal o rozšírenie jeho. I privolal do zeme svojej Vojtecha,
    <sup>
     [
     <a class="footnote" href="#ftn.id2506757" name="id2506757">
      9
     </a>
     ]
    </sup>
    arcibiskupa pražského, muža nábožného a učeného, aby apoštoloval v zemi, a dal mu
      pokrstiť syna svojho Štefana, ktorý mal po ňom nasledovať v panovaní. Bola z toho radosť veľká
      po okolitých zemiach, že už aj sami vojvodovia uhorskí prijali krst svatý, a muž, ktorý prvého
      pokrstil, bol Čech, pokrvný Slovákov. A prišlo s Vojtechom aj viac kňazov zo zeme českej a tí
      rozišli sa v zemi a kázali ľudu celému slovo Pána jazykom slovenským.
   </p>
   <p>
    Potom nastúpil v panovaní Štefan roku 997 a ako sa ujal vlády, všetkými silami dal sa do
      rozširovania učenia Pána, chodiac sám s kňazmi, od ktorých sa všetkým článkom viery
      kresťanskej v slovenskom jazyku vyučil, krajinou a vysvetľujúc to všetko ľudu svojmu jazykom
      maďarským. Staval chrámy a kláštory a osádzal v nich ľudí nábožných, rodených Čechov alebo
      Slovákov. I nazývaný je preto, že apoštoloval sám v zemi svojej, kráľom apoštolským a
      vyhlásený po smrti od cirkvi za svätého.
   </p>
   <p>
    Bol síce povstal proti horlivému kráľovi Kupa,
    <sup>
     [
     <a class="footnote" href="#ftn.id2506800" name="id2506800">
      10
     </a>
     ]
    </sup>
    vodca buričov maďarských, ktorí šomrali na slovo božie, chcejúc aj naďalej tápať v
      temnotách pohanských. Ale porazil kráľ buriča i zberbu jeho, v čom najmä pomáhali kráľovi
      nábožnému Slováci.
   </p>
   <p>
    Takto, hľa, vyrástlo a rozšírilo sa učenie Pána medzi národom maďarským a upevňovala sa
      pomaly vzorne založená obec. I tešili sa Slováci zo zeme tejto a pokroku susedov svojich v
      kresťanstve, ktoré boli medzi nimi rozšírili, v orbe, remeslách a obchode, čomu ich boli
      vyučili, a spojili sa s nimi pevne vo vlasti jednej, uhorskej. A ona mala byť na všetky budúce
      časy matkou oboch, Slovákov i Maďarov, lebo rovnakými v nej boli nadelení právami a výsadami.
   </p>
   <p>
    I žili od toho času svorne vo vlasti tejto Maďari a Slováci, oddaní verne obaja obci
      svojej. Volili si rozličných kráľov pre správu zeme a preukazovali im aj zákonitú poslušnosť a
      vernosť neoblomnú. A bolo im tu dobre bývať, lebo vzmáhala sa zem v svornosti ich.
   </p>
   <p>
    Hrozili síce z času na čas nebezpečenstvá vlasti od rozličných surových a vraždivých
      národov, Mongolov, kurucov
    <sup>
     [
     <a class="footnote" href="#ftn.id2506860" name="id2506860">
      11
     </a>
     ]
    </sup>
    a Turkov, ale spojené meče svorných synov porozrážali bystro akúkoľvek zberbu, čo
      prišla vypásať bujné trávniky, ťažkými klasmi pokryté role a cediť krv obyvateľov zeme našej.
      Najmä však s Turkami, strašiacimi divokosťou svojou národy európske, zvádzali sa krvavé vojny
      a najčastejšie sa rozliehal štrngot mečov bojujúcich strán na rovinách belehradských tam dole
      na Dunaji.
   </p>
   <p>
    Belehrad, Belehrad,
    <sup>
     [
     <a class="footnote" href="#ftn.id2506887" name="id2506887">
      12
     </a>
     ]
    </sup>
    koľkokrát si vídal na pláňach svojich zápasy smrteľné ozbrojených plukov a
      koľkokrát si bol zahalený dymom z tlamy smrť chrliacich vojen? Ty, s ktorým si zahrávali vojny
      sťa s loptou, ktorého osud sa rovnal výsledku bitiek, ty si najlepšie cítil rany ich, ty by si
      najlepšie rozprávať vedel o bojoch tých!
   </p>
   <p>
    Belehrad, Belehrad, koľko tisíc sĺz vytieklo pri spomínaní mena tvojho matkám slovenským,
      ktorých synovia tiahli do bojov k hradbám tvojim a odkiaľ sa už nevrátili!
   </p>
   <p>
    Okolo teba valí sa Dunaj, jeho vody farbievali sa krvou hrdinov našich a z vôd na krv
      premenené splývali ta do mora. Pláne tvoje sú hroby a hroby tie zvyšky, hranice, na ktorých sa
      spaľovali žertvy Slovákov za Uhorsko, rodnú zem našu.
   </p>
   <p>
    Ale nebudem nariekať nad pádom tisícov hrdinov, krajanov našich, bo oni ľahli slávne za
      vlasť svoju.
   </p>
   <p>
    Toľko, hľa, vykonali otcovia naši, krajania, pre zem, ktorú obývame, toľké obete priniesli
      Uhorsku! A ktože by ich spočítal všetky a ich pospomínať vedel? Nebudem sa zapodievať
      vymenúvaním ich, bo bez počtu sú, pretože Slováci po všetky veky preslávievali sa
      pracovitosťou, chrabrosťou a veľkou vybrúsenosťou rozumu, takže ak spočítate mužov,
      vyznačených vysokou múdrosťou v Uhorsku, budete ich musieť s malými výnimkami pripočítať rodom
      k Slovákom, mužom vašim.
   </p>
   <p>
    I tešili sa z toho Maďari, že majú taký národ vo vlasti, na ktorý sa vo všetkom spoľahnúť
      a oprieť môžu, a žili s nimi v pokoji, lebo uznávali zásluhy ich o vlasť uhorskú, ktorá aj
      Maďarov živila.
   </p>
   <p>
    No vynikanie toto Slovákov nad Maďarmi a väčšia, ich usilovnosťou nadobudnutá majetnosť
      vzbudzovali im závistníkov u Maďarov, ktorí sa hnevali, že nemôžu ani umom, ani majetnosťou
      vyrovnať sa Slovákom. I začali závistníci vymýšľať všelijaké ohovárky na Slovákov a uvažovať o
      spôsobe, ako vyniknúť nad nich, čo keď sa im hneď nedarilo, nenávisť ich rástla a vzmáhala sa.
      Ale Slováci nedbali na ohováračnú luzu, ktorá nemôžuc sa sama vyznačiť, vedomá si svojej
      podradnosti, na vynikajúcich sa pomstieva tupými posmechmi, a nevšímali si záludnosti
      nenávistníkov, tlejúcich ohňom náruživosti svojej.
   </p>
   <p>
    Vypočuli ste, krajania moji, starý vek Slovákov a teraz mal by som vám vyprávať o novom,
      ktorého sme sa dožili, nešťastní.
   </p>
   <p>
    Nechce sa mi do vyprávania o ňom, pretože bolestné sú veci, o ktorých vyprávať mám, ale
      som váš krajan bedlivý a verný i musím vás teda zoznámiť so všetkým, čo sa vás týka a čo vás
      čaká, a vy usilovne počúvate, nuž počujte teda, krajania poslucháči!
   </p>
   <p>
   </p>
   <p>
    *
   </p>
   <p>
   </p>
   <p>
    So začiatkom terajšieho storočia započal sa nový, strastný vek Slovákov.
   </p>
   <p>
    Iskru nenávisti maďarskej proti Slovákom rozduchovali silnejšie a silnejšie po sebe
      nasledujúce veky a roznietili ju v plameň a plameň ten vybuchol počiatkom veku nášho.
   </p>
   <p>
    Pýcha povyšuje len samu seba, pohŕda inými a kde možno, šliape ich; i zmocnila sa pýcha
      Maďarov a zatemnila ich.
   </p>
   <p>
    I zišli sa vodcovia a náčelníci ich na poradu a povedali: „Naša je táto zem a všetci, čo
      ju obývajú, v našej sú moci, nuž môžeme s nimi naložiť a naložme podľa vôle a ľúbosti našej.“
   </p>
   <p>
    I zazneli hlasy krikľúňov a pochábľov prítomných na tejto porade: „Dobre, dobre, nech žije
      rada tá!“
   </p>
   <p>
    Zapáčilo sa to vodcom a náčelníkom, že rady ich múdrymi sú nazývané, i povedali osmelení:
      „Ktokoľvek by z nás neuznal rady naše za múdre a pravé, nie je hoden, aby zasadal na porade
      našej, a ktokoľvek by sa opovážil postaviť sa proti ustanoveniam našim, nie je hoden užívať
      právo a čokoľvek je dobré v zemi našej.“ I zazneli znova hlasy krikľúňov ľahkomyseľných: „Nie
      je hoden, nie je hoden, nech žijú vodcovia a náčelníci!“
   </p>
   <p>
    I chcejúc neočakávané a čudné rady svoje ospravedlniť, vodcovia tí volali ďalej: „Panstvo
      nad zemou touto patrí nám podľa práva výboja a víťazstva otcov našich a národy, ktoré sme tu
      našli, sú ako vybojované, v službe a poddanosti našej, a preto naložiť s nimi, ako sa nám
      páči, môžeme podľa práva.“
   </p>
   <p>
    I bolo počuť mnoho hluku a hulákania márnivcov krikľavých, lebo slová porady lichotili
      pýche a nízkym pudom panovania ich.
   </p>
   <p>
    Pokračovali teda radcovia a povedali: „Pretože národ maďarský je to, ktorý vydobyl zem
      túto a osvojil si panstvo nad ňou, patrí sa, aby aj reč jeho panovala nad všetkými národmi a
      rozširovala sa a reči iných služobných národov korili sa jej a časom vykorenené boli, lebo
      dobré je a potrebné, aby len jedna reč vo vlasti panovala a ňou sa hovorilo a tá má byť právom
      rečou panovníkov.“
   </p>
   <p>
    Ozývala sa sieň poradná škrekotom, neustávajúcim po slovách tých, lebo márnivcom zišlo na
      um, že od tohoto času nebudú sa musieť učiť už jazyky, ale pri jednom zostať budú môcť.
   </p>
   <p>
    I šla rada ďalej a povedala: „Slováci sú podmanení, nech sa teda učia jazyk pánov, ktorý
      ak sa raz naučia, zabudnú a zrieknu sa svojho jazyka a budú Maďarmi.
   </p>
   <p>
    Práve tak musia urobiť Nemci, ktorých sme túlajúcich sa mimo vlasti do domov našich
      prijali a všetkým dobrým obdarovali, bez čoho by boli hladom a biedou pohynuli. A podobne to
      musia urobiť všetky iné národy v Uhorsku. Vydajme teda pre tento cieľ ostré zákony a započnime
      dielo svoje!“
   </p>
   <p>
    A nebolo konca hluku a hulákaniu kriklúňov, lebo teraz dostali nádej, že nenávisť svoju k
      iným národom budú na nich môcť vyvŕšiť.
   </p>
   <p>
    Pridali k tomu vodcovia a náčelníci: „Slováci i Nemci a všetky iné národíky sú okrem toho
      z vďačnosti podlžní zrieknuť sa svojho materinského jazyka, lebo na maďarskej zemi sa živia,
      maďarský chlieb prijímajú a všetko dobré tu z lásky maďarskej zakusujú.“
   </p>
   <p>
    „Tak je, tak je,“ preskakovali kriky zachrípnutým už hrdlám krikľúňov po sieni, „nech žijú
      vodcovia a náčelníci!“
   </p>
   <p>
    I skončila sa porada na ten čas a rozišla sa a za nimi sa vyvolávalo: „To sú veľkí mužovia
      vlasti našej a radcovia spravodliví, tým leží na srdci jedine blaho vlasti a pravda.“ „Nech
      žijú,“ rozliehalo sa za nimi a vyprevádzalo ich.
   </p>
   <p>
    A bol prítomný na porade aj hodný počet krajanov — rodákov vašich, Slováci, ale boli jedni
      z nich bojazliví vetroplachovia, druhí plaziví maškrtníci, tretí nadutí chvastúni a tí všetci
      schválili rady vodcov a náčelníkov maďarských; a tí prví, aby neboli prenasledovaní ústami
      vodcov a krikľúňov, druhí, aby sa zalíškali im, a poslední, aby sa zdalo, že aj oni sú páni
      zeme a nepatria k tým, ktorým sa ona upiera. Ba čo viac, pustili sa do kriku urážlivého a
      nejapného, prevyšujúc ešte aj vodcov maďarských.
   </p>
   <p>
    I rozmýšľajúc nad uzavreniami rady tej, pustil som sa v myšlienkach krajmi slovenskými, po
      ktorých tak rada kráča noha moja. Nepozorujúc ani, kam ma nohy nesú, videl som sa zrazu na
      brehoch Váhu šumného, ktorého hučiace vlny vytrhli ma zo zábudy na seba. I zjavili sa mi na
      brehoch jeho pahorky a vŕšky, o ktorých sa rozpráva, že uchovávajú v sebe popolnice dávno
      zomrelých otcov našich. A rozmýšľajúc, či by mohli byť pravdivé výroky porady vodcov a
      náčelníkov maďarských a či neklamalo ma podanie písem o dohode otcov našich s otcami ich,
      zachcelo sa mi vyvolať na svedectvo tiene dávno zosnulých otcov. Práve noc bola začala
      ustieľať si lôžko na zemi, lebo už súmrak večerný kúdolil sa dolinou; i pustím sa do volania:
   </p>
   <p>
    „Povstaňte, duchovia otcov našich, vy, čo tam žili ste za Svätopluka a Mojmíra kráľa,
      povstaňte, zaklíname vás, z hrobiek svojich, aby sme sa dozvedeli od vás, či ste nám zachovali
      vlasť a miesto v nej bezpečné a či ste ju vydali nemilobohu cudzincom!
   </p>
   <p>
    Povstaňte a odpovedajte, aby sme sa alebo tešili z poručeného dedičstva vášho, alebo
      priťažili vás kliatbou v hrobkách vašich!“
   </p>
   <p>
    I bolo vidieť zo zeme po pahorkoch na brehu Váhu sťaby vyblkujúce ohníky, ktoré ustavične
      rástli, až napokon bolo vidieť celé postavy tieňov, na ktorých zjavenie sa zašumeli vetry
      dolinou. I vystúpili tiene a zostali stáť nepohnute. Bolo to už predsa deväťsto rokov, čo
      zabudli na život a teraz vyvolal ich na svet hlas syna prenikavý.
   </p>
   <p>
    „Vy ste tiene a duchovia otcov našich?“ A tiene pokývali hlavami svojimi.
   </p>
   <p>
    „Vydali ste vy vlasť svoju a zem potomkov svojich bez dohody cudzincom, aby oni zbavení
      mohli byť práva k nej a cudzinci zachádzali s nimi podľa ľubovôle svojej?“
   </p>
   <p>
    I bolo ticho a ani jediná postava neprisvedčila z tieňov.
   </p>
   <p>
    „Uzavreli ste teda dohodu s cudzincami a stali ste sa ňou takými obyvateľmi novozaloženej
      vlasti, akými ste boli v predošlej a vymienili ste si to právo i pre potomkov svojich?“
   </p>
   <p>
    I prisvedčili tiene a prikývol hlavou každý z nich.
   </p>
   <p>
    „Zostúpte teda v pokoji do príbytkov svojich, duchovia otcov našich, a nech nič vás už
      neruší v tichosti vašej. Blažená nám je pamiatka vaša ako spomínanie na prešlosť.“
   </p>
   <p>
    I mizli tiene do hrobiek svojich, až sa napokon sťa ohník stratili, vietor nato zašumel
      bolestne dolinou.
   </p>
   <p>
    Pretože však medzitým noc sa rozostrela po zemi a nebolo vidieť nablízku nijaký domček,
      ľahol som si na odpočinok na pahorky, v ktorých odpočívajú otcovia naši.
   </p>
   <p>
    I nemohol som dlho spať, lebo mi ustavične na mysli bolo zjavenie, až napokon asi o
      polnoci upadol som do tvrdého spánku, a hľa, ukázalo sa mi zas zjavenie, ale neboli to už
      tiene, ale kostlivci, sem-tam vyčíňajúci. Predložil som im znova otázku svoju a oni znova
      prisvedčili hlavami a dupli nohami mocne o zem, takže bolo počuť hrkotanie kostí ich, načo
      schytili ma a vyniesli na vrch i ukázali krajinu navôkol a dupli opäť nohami svojimi a potom
      znesúc ma, uložili ma na lôžko moje. I spal som tvrdo a nezobudil sa skôr, až keď slnko
      osvietilo krajinu a robotníci už pracovali na poliach svojich. Zostúpim potom v myšlienkach o
      podivnom sne a kráčam ďalej brehom Váhu šumného. A ako tak kráčam, zazriem roľníka, ktorý
      hrdlačí na roli vrchovitej, otočenej skalami a úvalmi. Idem k nemu a želám mu, aby mu pomáhal
      boh v práci, na čo dostanúc poďakovanie, dám sa s ním do zhovoru, keďže práve prišiel bol k
      raňajkám.
   </p>
   <p>
    „Od koho si dostal roľu túto, muž dobrý?“
   </p>
   <p>
    „Zdedil som ju po predkoch mojich a vykonávam za jej vlastnenie roboty týždenné.“
   </p>
   <p>
    „Neobrába roľu tú nik iný namiesto teba, roľník?“
   </p>
   <p>
    „A ktože by ju obrábal a namáhal sa miesto mňa? Vy dávate mi čudnú otázku, akú ešte
      nepočul som. Majiteľ rolí musí sám alebo pomocou domácich obrábať role svoje, ak chce, aby
      úžitok prinesený roľou patril jemu. Ak by popustil ju iným na obrábanie, zbavil by sa úžitku z
      role svojej.“
   </p>
   <p>
    „A kto ti dáva semeno na osiatie jej, roľník?“
   </p>
   <p>
    „Ktože by mi dával iný než ja sám? Ak mi nezvýši semeno z úrody vlaňajšej, musím si ho za
      peniaze kúpiť a práve tohoto roku kúpil som žito na semeno tam dole v Nových Zámkoch za drahé
      peniaze od predavačov maďarských.“
   </p>
   <p>
    „Teda ty neješ chlieb cudzí, roľník, ani nedostávaš nič z dobročinnosti iných pre
      vyživenie svoje? Nezazlievaj mi, že som ti predložil otázky tieto, veď bolo povedané, že ty a
      tebe rovní z vďačnosti iných sa živíte a nie z majetku a práce svojej.“
   </p>
   <p>
    „Nech boh opatruje všetku dobročinnosť cudziu, my nechceme a nepotrebujeme ju!“
   </p>
   <p>
    „Ostávaj zbohom, muž dobrý, nech je stonásobne požehnaná práca tvoja!“
   </p>
   <p>
   </p>
   <p>
    *
   </p>
   <p>
   </p>
   <p>
    Stalo sa však raz, že hospodár, bohatý na polia a vinice, ochorel a v chorobe svojej
      nemohol viesť hospodárstvo rozľahlé. I pozval k lôžku synov svojich a rozdeliac im role, ktoré
      by každý zaujať mal, povedal im: „Pracujte usilovne, synovia moji, každý na roli svojej, aby
      každá z nich hojný úžitok prinášala a ani jedna nazmar nevyšla. Podelil som síce role medzi
      vás, nie však preto, aby ste každý pre seba hospodárili, lež aby každá z nich dobre obrobená
      hojný úžitok vydávala a hospodárstvo vaše spoločné zo dňa na deň rástlo a hojnú odmenu za
      prácu prinášalo.“
   </p>
   <p>
    Umrel otec krátko nato a synovia začali hospodáriť, no chcejúc každý z nich byť sám pre
      seba pánom a domnievajúc sa každý, že pri podiele otcovskom ukrivdený bol, zvadili sa nezadlho
      a nesvornosť medzi sebou vyvolali, lebo im vypadlo z mysle, že majú dovedna hospodáriť a že
      hospodárstvo spoločné každému z nich by najvýnosnejšie bolo bývalo. I stalo sa počas
      nesvornosti ich, že cudzinec akýsi prišiel do končín susedných a vidiac nesvornosť synov,
      zaujal časť polí jedného, ktorý vlastnou silou nemohol mu odolať a vyhnať ho z užívania jednej
      časti polí svojich, a druhí bratia nedbali na ukrivdenie brata svojho, lebo každý sa nazdával,
      že teraz zámožnejší bude ako on. Ale keď spozorovali iní cudzinci, že tomu prvému sa to bolo
      dobre podarilo, strojili sa taktiež prepadnúť polia bratov a privlastniť si každý z nich
      toľko, koľko by vydrapiť bratom mohol, čo keď bratia spozorovali, povedali si medzi sebou:
      „Ako zle sme urobili, že sme sa podelili o polia otcovské a nesvornosť medzi sebou vyvolali,
      hľa, už vytrhnutý je jeden kus bratovi z polí jeho a my každý deň môžeme niečo podobné
      očakávať podľa toho, ako sa hovorí: dnes tebe, zajtra mne; nuž spojme sa zas jednou vôľou a
      spojme hospodárstvo naše, ktoré nám bude spoločným.“ I urobili tak synovia a spojac sa chceli
      prepadnúť cudzinca, ktorý bol zaujal do vlastníctva jednu časť bratových polí, ale ako
      uvažovali o prepadnutí jeho, zišli sa zrazu na poradu a povedali: „Nechajme cudzincovi, čo si
      bol vzal, veď aj tak začína privykať na obyčaje naše, a pozvime ho, aby pristúpil taktiež k
      hospodárstvu spoločnému a bol s nami zajedno, aby sme odolať mohli jeho pomocou tým ľahšie
      všetkým cudzincom, striehnúcim na polia naše.“
   </p>
   <p>
    I urobili tak a pozvali cudzinca k hospodáreniu spoločnému a aby s nimi zajedno bol, na čo
      on odpovedal, hovoriac: „Budem s vami spoločne hospodáriť, lebo páči sa mi medzi vami a budem
      s vami zajedno.“
   </p>
   <p>
    I hospodárili od toho času synovia s cudzincom spoločne a boli priatelia a hospodárili
      synovia, vnukovia a potomkovia ich, radiac si vo všetkom vospolok a obraňujúc hospodárstvo
      proti všetkým nápadom cudzincov. A boh požehnal hospodárstvo ich.
   </p>
   <p>
    Sú však nesvorní synovia starodávni otcovia vaši a otec ich správca upadlej krajiny vašej
      a prišlý cudzinec, s ktorým otcovia spoločne hospodáriť začali, sú Maďari a hospodárstvo
      spoločné je vlasť naša a potomkovia oných synov ste vy Slováci a cudzinec Maďari, spojení
      zväzkom spoločnej vlasti. Striehnúci a vpádom hroziaci do zeme vašej cudzinci sú národy
      barbarské a nepriateľské, ktoré ste od hraníc zeme svojej víťazne odrazili s Maďarmi.
   </p>
   <p>
    I obrábali usilovne Slováci po všetky časy zeme hospodárstva spoločného, pracujúc snažive
      na všetkom dobrom vo vlasti a dodržali verne dohody, zaviazané s Maďarmi; a akože sme aj
      nemali dodržať dohody, krajania, pre starú vlasť našu?
   </p>
   <p>
    Kto však pracoval verne a obrábal svedomite po celý čas zeme hospodárstva spoločného,
      znášajúc bremeno horúčavy letnej a nehody zimné, či nie je hoden, aby dosiahol príslušnú mzdu
      z obilnice spoločnej? Či nemá on podiel rovnaký na práve so spoločníkmi? A obilnicou
      hospodárstva nášho je blaho vlasti našej a spoločníkmi sme my, krajania, spolu s inými
      spoločníkmi; a nemáme teda mať rovnaký podiel s inými na blahu a šťastí vlasti, ktoré ona
      vymeriava robotníkom svojim? A kto sa opovažuje odoprieť nám ho a robiť to v mene vlasti,
      ktorá rovnako miluje všetky deti svoje? Ale povstali falošní proroci a hovoria „v mene
      vlasti“: „Vyzývame vás, aby ste sa odriekli reči a obyčají svojich a pretvorili sa na
      Maďarov.“
   </p>
   <p>
    Nehovorte a nevolajte v mene vlasti, vy falošní proroci, a nepredstierajte nám, že to
      robíte pre blaho jej, lebo ona nemôže byť šťastná bez šťastia detí svojich a slovenské deti
      jej nemôžu byť šťastné, ak sa nevzdelajú vo všetkom dobrom a bohu slúžiť nebudú v materinskej
      reči svojej.
   </p>
   <p>
    Nevolajte a nežiadajte v mene vlasti to, čo ona nežiada a žiadať nemôže, ale vy, vy
      žiadate prenárodnenie nás na upokojenie nenávisti a pýchy vašej, vy opovážlivci daromní!
   </p>
   <p>
    Bolo veru mnoho vlastí, v ktorých sa hovorilo mnohými jazykmi a vlasti tie boli šťastné.
   </p>
   <p>
    Aj teraz je viac vlastí, v ktorých sa hovorí viacerými jazykmi, a viac národov v nich
      býva, a vlasti tie sú šťastné, lebo všetkým obyvateľom sväté je blaho vlasti bez toho, žeby sa
      vyvyšovali jedni nad druhých alebo sa nenávideli navzájom, lež žijú v svornosti, aby vlasť ich
      šťastná bola a oni s ňou. Rozličné národy nájdeš v zemi švajčiarskej: Talianov, Francúzov a
      Nemcov a počuješ každého hovoriť materinským jazykom svojím, a prebýva v končinách vlasti ich
      mier a blaho, lebo nechcú panovať jeden nad druhým, ale všetci sú poslušní voči jedinej
      vlasti, spoločnej matke svojej.
   </p>
   <p>
    Tak isto rozličným jazykom hovorí sa v zemi anglickej:
    <sup>
     [
     <a class="footnote" href="#ftn.id2505036" name="id2505036">
      13
     </a>
     ]
    </sup>
    i anglickým, škótskym a valiským podľa rozličnosti národov jej, a vlasť ich je
      veľká a šťastná, lebo nevolá ani jeden z nich: „My samojediní sme vlasť a vy ostatní poddaní
      naši,“ lež vlasť tvoria všetci, ktoríkoľvek bývajú v končinách zeme, poslúchajú jej zákony
      spoločné a prinášajú jej obete.
   </p>
   <p>
   </p>
   <p>
    *
   </p>
   <p>
   </p>
   <p>
    Hlboko si upadol, rod môj, že rozkazy k mukám a záhube svojej sám vykonávaš, ktoré by iný
      odmietol s nevôľou najväčšou. Podhodil si sa nohám šliapateľov svojich a oni teraz stvárajú po
      tebe s potupou a výskaním.
   </p>
   <p>
    Víchor, keď šumí, ozýva sa hlasom šumu svojho, vták spieva hlasom svojím a hovädo nezaprie
      bučanie prirodzené, a tebe, človeče, zabraňujú hovoriť jazykom tvojím.
   </p>
   <p>
    Šliapatelia tvoji stavajú teba nižšie ako hovädo, nižšie ako vtákov a nižšie ako ríšu
      neživotnú, a ty hľadíš na to ľahostajne.
   </p>
   <p>
    Upadol si hlboko, rod môj! Ktože zdvihne ťa z pádu, kto bude Spasiteľom tvojím? Pozdvihni
      sa sám, rod môj, a potom ťa pozdvihnú iní a uznajú ľudské práva tvoje!
   </p>
   <p>
    Tečú rieky z Tatier, šumia, a zlejúc sa dovedna, plynú do mora a šum ich rozlieha sa v
      priestranstvách.
   </p>
   <p>
    Tečú rieky i na severe, šumia, a naplniac šumom svojím povetrie, plynú do hlbiny morskej.
   </p>
   <p>
    I kto rozumný preklínať bude rieky Tatier, že šumia tak, ako šumia rieky na severe, a kto
      bude taký bláznivý, aby veril, že rieky Tatier vábia šumom svojím rieky zo severu a že ich
      pritiahnu, aby zaliali končiny tieto vodami svojimi? Či nešumia všetky rieky a nie je to
      prirodzený hlas ich?
   </p>
   <p>
    Stoja rady vrchov na juhu a stoja rady vrchov na severe, tamtie sršia ohňom a vychrľujú
      lávu, ale tieto pokojné sú a tiché. I kto múdry tvrdiť bude, že sa vrchy na severe stanú
      sopkami, pretože sú vrchmi ako tie na juhu?
   </p>
   <p>
   </p>
   <p>
    *
   </p>
   <p>
   </p>
   <p>
    Toto je, Slováci, starý i nový vek váš, ktorý sme vám vypravovali pravdivo, úprimne a
      srdečne. Vypravovali sme vám ho, lebo prišli časy pokušenia a láska naša k vám je veľká;
      vypravovali sme vám ho, aby v časoch týchto strastných z neporiadkov, ktoré sa vystrájajú u
      nás, nepovstalo nič zlé pre vlasť našu, ku ktorej rovnako ako vy všetci prechovávame lásku
      velikú.
   </p>
   <p>
    Veru nehovorili sme k vám z iných zámerov alebo pohnútok než z lásky k pravde, k vám a k
      vlasti našej. Platia slová o nás, hoc nehodných, ktoré povedal o sebe Pavol apoštol
    <sup>
     [
     <a class="footnote" href="#ftn.id2505181" name="id2505181">
      14
     </a>
     ]
    </sup>
    v druhej kapitole k Tesaloničanom, ktoré si starostlivo prečítajte, krajania
      poslucháči, a rozumejte ich v časoch i okolnostiach našich.
   </p>
   <p>
   </p>
   <p>
    *
   </p>
   <p>
   </p>
   <p>
   </p>
   <p>
    Nad čím smútíte, vy rozložené po Tatrách, horách slovenských, mraky temné?
   </p>
   <p>
    Nad smutným stavom obyvateľov ich, mládenče!
   </p>
   <p>
    Spravodlivý je smútok váš, mraky temné!
   </p>
   <p>
    Nad čím smútite, vy zakalené vŕšky a vrchy Tatier, hôr slovenských, vznášajúce sa do výšky
      slobodne?
   </p>
   <p>
    Že rodáci naši nevedia vzniesť sa do vzduchu voľného, ale sú sťa prikovaní k zemi,
      mládenče!
   </p>
   <p>
    Spravodlivý je smútok váš, vŕšky a vrchy tatranské!
   </p>
   <p>
    Nad čím smútite, vy vypnuté skaly ohromné, ktoré ste pretrvali tisíce rokov sťa deň na
      Tatrách?
   </p>
   <p>
    Že rodáci naši menia sa v úmysloch svojich a nevedia vytrvať v predsavzatí svojom,
      mládenče!
   </p>
   <p>
    Spravodlivý je smútok váš, skaly tatranské!
   </p>
   <p>
    Nad čím úpiete, vy vetry búrlivo šumiace po Tatrách?
   </p>
   <p>
    Že rodáci ich nemajú sa k životu a nechcú sa odhodlať k činu, mládenče!
   </p>
   <p>
    Spravodlivý je smútok váš, vetry tatranské!
   </p>
   <p>
    Nad čím trúchlite, vy vánky vznášajúce sa po lúkách a nivách tatranských lahodne?
   </p>
   <p>
    Že rodáci naši nie sú spokojní, ako my, s pokrmom vzduchu kvetín, ale viac dbajú o hmotu
      než slobodného ducha, mládenče!
   </p>
   <p>
    Spravodlivý je smútok váš, vánky lahodné!
   </p>
   <p>
    Nad čím kvílite, vy potoky a rieky Tatier, šumiace bôľne do mora?
   </p>
   <p>
    Že rodáci naši nestýkajú sa pamäťou, ako my vodami našimi, s pôvodom svojím a že život ich
      nehrčí, ale plynie tak nevedome a sťaby potajme do mora života národov, mládenče!
   </p>
   <p>
    Spravodlivý je smútok váš, potoky a rieky tatranské!
   </p>
   <p>
    Nad čím smútite, vy štíhle jedle a silné duby, strmiace do výšky na pohorí tatranskom?
   </p>
   <p>
    Že rodáci naši dajú sa šliapať ničomníkom a nepostavia sa udatne proti nim, ako my proti
      vetrom svojvoľným, mládenče!
   </p>
   <p>
    Spravodlivý je smútok váš, štíhle jedle a silné duby na pohorí tatranskom!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2523208" name="ftn.id2523208">
        1
       </a>
       ]
      </sup>
      <span class="emphasis">
       <em>
        Starý i nový vek Slovákov
       </em>
      </span>
     </p>
     <p>
      Vo výbere ide o povyberané časti zo Štúrovho spisu
      <span class="emphasis">
       <em>
        Starý i nový věk
            Slováků
       </em>
      </span>
      , ktorý podľa nájdeného rukopisu knižne vydal Josef Jirásek v
          Bratislave 1935. Štúrov rukopis pochádza z konca roku 1841 a autor sa na ňom označuje
          pseudonymom Bedlivý Luborod. Do výberu pojaté časti sú v Jiráskovom vydaní na str. 13 — 24
          (súvislý začiatok diela), 30 — 31, 43 (lyrické vložky) a 49 — 50 (súvislé zakončenie).
          Štúr v tomto diele, ktoré za jeho života nevyšlo tlačou, odsúdil vo forme Mickiewiczových
          Księg Narodu Polskiego i Pielgrzymstwa Polskiego (Knihy poľského národa a pútnictva
          poľského) šovinistické maďarizačné úsilia. — Pôvodné české texty sme vo výbere prepísali
          do slovenčiny.
     </p>
    </div>
    <div class="footnote">
     <p>
      <sup>
       [
       <a class="para" href="#id2523320" name="ftn.id2523320">
        2
       </a>
       ]
      </sup>
      <span class="emphasis">
       <em>
        Poludnie, poludňajší
       </em>
      </span>
      — juh, južný
     </p>
    </div>
    <div class="footnote">
     <p>
      <sup>
       [
       <a class="para" href="#id2523332" name="ftn.id2523332">
        3
       </a>
       ]
      </sup>
      <span class="emphasis">
       <em>
        polnoc, polnočný
       </em>
      </span>
      — sever, severný
     </p>
    </div>
    <div class="footnote">
     <p>
      <sup>
       [
       <a class="para" href="#id2523511" name="ftn.id2523511">
        4
       </a>
       ]
      </sup>
      <span class="emphasis">
       <em>
        Úskoci
       </em>
      </span>
      — tak sa nazývali Srbi a Chorváti, ktorí najmä v 16.
          storočí utekali pred Turkami z podmanených krajov do susedných krajín a odtiaľ bojovali
          proti utláčateľom. Tu však Štúr používa tento výraz v prenesenom zmysle o Maďaroch.
     </p>
    </div>
    <div class="footnote">
     <p>
      <sup>
       [
       <a class="para" href="#id2506384" name="ftn.id2506384">
        5
       </a>
       ]
      </sup>
      <span class="emphasis">
       <em>
        Mojmír II.
       </em>
      </span>
      — podľa všetkého umrel asi v bojoch s Maďarmi, nevedno
          však, kedy, ako, ani to, kedy zanikla jeho ríša. Po hroznej bitke pri Bratislave roku 907
          niet už o nich zpráv.
     </p>
    </div>
    <div class="footnote">
     <p>
      <sup>
       [
       <a class="para" href="#id2506559" name="ftn.id2506559">
        6
       </a>
       ]
      </sup>
      <span class="emphasis">
       <em>
        Krajina vlašská
       </em>
      </span>
      — Itália, kam Maďari tiež prenikali svojimi
          výbojmi
     </p>
    </div>
    <div class="footnote">
     <p>
      <sup>
       [
       <a class="para" href="#id2506578" name="ftn.id2506578">
        7
       </a>
       ]
      </sup>
      <span class="emphasis">
       <em>
        Merseburg
       </em>
      </span>
      — mesto v Sasku, kde boli Maďari roku 933
          porazení
     </p>
    </div>
    <div class="footnote">
     <p>
      <sup>
       [
       <a class="para" href="#id2506732" name="ftn.id2506732">
        8
       </a>
       ]
      </sup>
      <span class="emphasis">
       <em>
        Gejza
       </em>
      </span>
      (972 — 997) — maďarský knieža, ktorý dal pokrstiť svojho
          syna
      <span class="emphasis">
       <em>
        Štefana
       </em>
      </span>
      (997 — 1038) a nadviazal bližšie vzťahy s kresťanskou
          západnou Európou
     </p>
    </div>
    <div class="footnote">
     <p>
      <sup>
       [
       <a class="para" href="#id2506757" name="ftn.id2506757">
        9
       </a>
       ]
      </sup>
      <span class="emphasis">
       <em>
        Vojtech
       </em>
      </span>
      (955 — 997) — pražský biskup, šíril v Uhorsku kresťanstvo
          spolu so svojimi misionármi. On asi pokrstil Gejzovho syna a nástupcu Štefana.
     </p>
    </div>
    <div class="footnote">
     <p>
      <sup>
       [
       <a class="para" href="#id2506800" name="ftn.id2506800">
        10
       </a>
       ]
      </sup>
      <span class="emphasis">
       <em>
        Kupa
       </em>
      </span>
      — legendárny povstalec proti Štefanovmu šíreniu kresťanstva
          roku 998. Štefan Kupu porazil, jeho telo dal rozsekať na štyri časti a rozhodiť na štyri
          strany sveta. (Porovnaj i báseň Sama Chalupku Odboj Kupov.)
     </p>
    </div>
    <div class="footnote">
     <p>
      <sup>
       [
       <a class="para" href="#id2506860" name="ftn.id2506860">
        11
       </a>
       ]
      </sup>
      <span class="emphasis">
       <em>
        Kuruci
       </em>
      </span>
      — tento názov sa z pôvodného zmyslu prenášal na Tatárov,
          Turkov a vôbec všetky lúpežné hordy
     </p>
    </div>
    <div class="footnote">
     <p>
      <sup>
       [
       <a class="para" href="#id2506887" name="ftn.id2506887">
        12
       </a>
       ]
      </sup>
      <span class="emphasis">
       <em>
        Belehrad, Belehrad…
       </em>
      </span>
      — ohlas piesne, ktorú uvádza aj Kollár v
          Národných spievankách. Pri Belehrade bolo niekoľko vojen s Turkami.
     </p>
    </div>
    <div class="footnote">
     <p>
      <sup>
       [
       <a class="para" href="#id2505036" name="ftn.id2505036">
        13
       </a>
       ]
      </sup>
      <span class="emphasis">
       <em>
        V zemi anglickej
       </em>
      </span>
      sa okrem angličtiny hovorí aj po škótsky (v
          severnom Anglicku — Škótsku) a valisky (v juhozápadnom Anglicku — tzv. Wales), ktoré
          nárečia sa čiastočne udržujú aj v literatúre.
     </p>
    </div>
    <div class="footnote">
     <p>
      <sup>
       [
       <a class="para" href="#id2505181" name="ftn.id2505181">
        14
       </a>
       ]
      </sup>
      <span class="emphasis">
       <em>
        Pavol apoštol
       </em>
      </span>
      v druhej kapitole svojho listu k Tesaloničanom
          (Solúnčanom) práve vysvetľuje, že nehovoril „z nejakých bludných alebo nepoctivých
          pohnútok“, aby sa zapáčil ľuďom, ani sa nezaliečal, nehľadal ľudskú slávu ap. Štúr teda
          veľmi vhodne aplikuje tieto slová na svoje úsilie.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505343">
       </a>
       Potrebná oprava
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2505354" name="id2505354">
      15
     </a>
     ]
    </sup>
   </p>
   <p>
    <span class="emphasis">
     <em>
      Žaloby maďarských časopisov na Ľudovíta Štúra (Társalkodó, č. 10 z r.
        1841)
     </em>
    </span>
   </p>
   <p>
   </p>
   <p>
    V utrhačnom článku x. y. z. tvrdil
    <sup>
     [
     <a class="footnote" href="#ftn.id2505398" name="id2505398">
      16
     </a>
     ]
    </sup>
    osočovateľ, že nebohý prof. Matej Ševrlay
    <sup>
     [
     <a class="footnote" href="#ftn.id2505418" name="id2505418">
      17
     </a>
     ]
    </sup>
    bol odporcom maďarského jazyka, načo ho iný v desiatom čísle Társalkodó z r. 1841 ospravedlňuje
    <sup>
     [
     <a class="footnote" href="#ftn.id2505440" name="id2505440">
      18
     </a>
     ]
    </sup>
    a pri tej príležitosti toto rozpráva: „Pri tejto príležitosti musím ešte túto
      zprávu pripomenúť, ohľadne ktorej zdá sa pán x. y. z. vo svojom článku na omyle byť, totiž v
      tom článku na konci pripomína, že vodcom pohanskej slávnosti, usporiadanej na Devíne,
    <sup>
     [
     <a class="footnote" href="#ftn.id2505468" name="id2505468">
      19
     </a>
     ]
    </sup>
    bol terajší modranský profesor. Tu pán x. y. z. pravdepodobne myslí modranského
      profesora pána K. Š.
    <sup>
     [
     <a class="footnote" href="#ftn.id2505491" name="id2505491">
      20
     </a>
     ]
    </sup>
    namiesto jeho mladšieho brata Ľudovíta Štúra. Onen neviem, ako ďaleko je priateľom
      našej národnosti, no isté je, že je oveľa učenejší muž, než aby sa mohol dať na takéto
      malichernosti, tento však, ktorý roku 1836 bol v Bratislave, je vyslovený pansláv, ktorý — ako
      o ňom povesť ide — len raz sa vo svojom živote priznal za Uhra, vtedy totiž, keď sa mu na
      univerzite v Halle dalo na vedomie, že tamojšie uhorské poručníctvo peňažitú podporu ,tantum
      Hungaris, non autem sic dictis Slavis, Bohemis aut Moravis‘
    <sup>
     [
     <a class="footnote" href="#ftn.id2505517" name="id2505517">
      21
     </a>
     ]
    </sup>
    poskytuje. Tento pán bol r. 1836 pri spomenutej slávnosti jedným z hlavných
      náčelníkov. Teraz žije v Bratislave, je vedúcim tamojšieho slovenského spolku a tak spieva tam
      slávu Svätoplukovi a polnočnému velikánovi.“
    <sup>
     [
     <a class="footnote" href="#ftn.id2505537" name="id2505537">
      22
     </a>
     ]
    </sup>
   </p>
   <p>
    (Články, ktoré proti Ľudovítovi Štúrovi ešte priniesol Társalkodó a ďalej Világ, Atheneum
      a Hirnök,
    <sup>
     [
     <a class="footnote" href="#ftn.id2505556" name="id2505556">
      23
     </a>
     ]
    </sup>
    oznámime nášmu obecenstvu hádam inokedy spolu aj s odpoveďami na ne.)
   </p>
   <p>
   </p>
   <p>
    Oprava potrebného opravenia
    <sup>
     [
     <a class="footnote" href="#ftn.id2505586" name="id2505586">
      24
     </a>
     ]
    </sup>
   </p>
   <p>
    (Preložená z Társalkodó, č. 34 z r. 1841)
   </p>
   <p>
   </p>
   <p>
    Je to veľmi smutné, že sa mnohí opovažujú vyhlasovať za pravdu to, v čom niet ani jediného
      pravdivého slova, ale iba prázdna lož, potuteľné, zlostné utrhania nemenovaných sokov.
      Zakuklený pôvodca hanlivého kúsku nás tu zo svojej skrýše poučuje o takých veciach, ktoré on
      sám nevidel, o ktorých nečítal, ktorým radšej s mnohými druhmi svojej zberby slepo uveril. Ale
      jemu nezáleží na pravdivosti týchto vecí, on celkom inam mieril, čo každému, kto jeho článok
      číta, ľahko padne do očí; no ja ho uisťujem, že touto zprávou, ktorá je bez akejkoľvek pravdy,
      zle poslúžil veci, ktorej mienil poslúžiť, že vynaložené úsilie sa ako dym rozplynie.
   </p>
   <p>
    Obviňuje podpísaného, že bol hlavným vodcom pri domnelej slávnosti, usporiadanej na
      Devíne, kde vraj boli obrazy niektorých vlastencov spálené. — Že sa tento domnelý sviatok
      nikdy nesvätil, to už bolo dokázané v inom časopise,
    <sup>
     [
     <a class="footnote" href="#ftn.id2505650" name="id2505650">
      25
     </a>
     ]
    </sup>
    a my sme túto povesť sťa akési aegri somnium
    <sup>
     [
     <a class="footnote" href="#ftn.id2505673" name="id2505673">
      26
     </a>
     ]
    </sup>
    od nás zahnali; že by som však ja mohol byť pôvodcom takého úbohého sviatku, o tom
      budú pochybovať aj moji nepriatelia, ktorí statočnejšie zmýšľajú, lebo takáto nezmyselnosť sa
      úplne prieči môjmu zmýšľaniu. Podobné niečo by som rád dočkal iba od nepriateľov tej veci,
      ktorú ja zastávam! Z tohoto predmetu by sa dali ešte mnohé variácie zosnovať, keby slušnosť
      nezabraňovala obecenstvu predkladať takéto smiešne veci. Čo však teraz bolo povedané, to ešte
      nestačí; preto ďalej poslúžim vysvetlením, z ktorého sa môj odporca veľmi nepoteší.
   </p>
   <p>
    Keď ma už za hlavného vodcu onoho devínskeho sviatku vyhlásil, potom pokračuje v
      obviňovaní, hovoriac, že ja som sa nikdy za Uhra nevydával s výnimkou jediného prípadu, keď
      totiž som na vysokých školách hallských
    <sup>
     [
     <a class="footnote" href="#ftn.id2505715" name="id2505715">
      27
     </a>
     ]
    </sup>
    žiadal o štipendium, ktoré podľa nariadenia zakladateľov, ako sa on domnieva,
      „tantum Hungaris, non autem sic dictis Slavis, Moravis aut Bohemis“ smie sa udeľovať. Ohavná
      je to žaloba a pritom, pravdaže, priliehavý hnusný nárek, aby ten, čo sa k takémuto skutku
      znížil, stal sa predmetom zaslúženého opovrhnutia; ale na skutku, ktorý môj škodca vie so
      všetkými okolnosťami tak opisovať, niet ani jediného pravdivého slova. Predovšetkým tohoto
      svojho soka uisťujem, že som sa ja vždy a všade hlásil ako
    <span class="emphasis">
     <em>
      Uhor
     </em>
    </span>
    ,
    <sup>
     [
     <a class="footnote" href="#ftn.id2505741" name="id2505741">
      28
     </a>
     ]
    </sup>
    ale nikdy nie ako
    <span class="emphasis">
     <em>
      Maďar
     </em>
    </span>
    , ako by si to hádam on bol žiadal,
      lebo toto by sa nezrovnávalo s tou základnou pravdou, že som rodený Slovák a že neprináležím k
      tým, ktorí tak ľahko prechádzajú z jedného tábora do druhého, ktorí podľa jazyka sú iní, než
      to ich tvár prezrádza. Takýchto ľudí som ja nikdy priateľom nebol, a preto som ani ich príklad
      nenasledoval a s dobrým svedomím ani ich nasledovať nemohol.
   </p>
   <p>
    Vec so štipendiom sa má takto. Na hallskej univerzite sú dvojaké štipendiá: jedno, ktoré
      založili
    <span class="emphasis">
     <em>
      Michaelides
     </em>
    </span>
    <sup>
     [
     <a class="footnote" href="#ftn.id2505785" name="id2505785">
      29
     </a>
     ]
    </sup>
    (nar. v Šteine
    <sup>
     [
     <a class="footnote" href="#ftn.id2505798" name="id2505798">
      30
     </a>
     ]
    </sup>
    v Tekovskej stolici, († 1725 vo Wittenbergu),
    <span class="emphasis">
     <em>
      Temlin
     </em>
    </span>
    <sup>
     [
     <a class="footnote" href="#ftn.id2505812" name="id2505812">
      31
     </a>
     ]
    </sup>
    zo Železnej stolice († 1746 tiež vo Wittenbergu) a
    <span class="emphasis">
     <em>
      Juliána
        Kubiny
     </em>
    </span>
    (žila okolo r. 1715), a druhé, zriadené
    <span class="emphasis">
     <em>
      Matejom
        Poldtom
     </em>
    </span>
    (nar. v Rábe, † r. 1766 vo Wittenbergu). Prvé štipendium, založené práve
      tak od Slovákov ako aj od Maďarov, udeľuje sa každému bez rozdielu jazyka, len čo príde na
      vysoké školy a svoje meno si dá do matriky vysokých škôl zapísať; naproti tomu druhého môžu
      byť účastní len tí mladíci, ktorí si donesú odporúčanie od Torkošského rodu,
    <sup>
     [
     <a class="footnote" href="#ftn.id2505847" name="id2505847">
      32
     </a>
     ]
    </sup>
    ktorý má v zmysle Poldtovho nariadenia právo odporúčania. Prvé štipendium som ja
      hneď po svojom príchode na tieto vysoké školy aj dostal, a o druhé som nikdy nestál, a to pre
      ustanovenie, ktoré však nie tak po latinsky znie, ako sa to môj odporca a utrhač domnieva, ale
      po nemecky takto: „Sollte von gedachten Andreas Torkoschischen Descendenten oder Agnaten auch
      bei ihren Lebzeiten keiner auf hiesige Universität Wittenberg zu studieren kommen oder wollen,
      damit dadurch das Stipendium nicht vacant bleiben stehen möge, solle der Collator verbunden
      sein, dieses Stipendium an einen hieher kommenden und allhier Studierenden, welcher Facultät
      er auch zugetan sei, doch aber ortodoxen und in dem Reiche Hungerlande jenseits oder über den
      Donaustrom gebürtigen, und vor andern eines armen Priesters Sohne, nicht aber an einen
      Slowaken, Wenden oder Croaten, auf ein oder mehrere Jahre zu cediren.“
    <sup>
     [
     <a class="footnote" href="#ftn.id2505892" name="id2505892">
      33
     </a>
     ]
    </sup>
    — Na konci tohoto ustanovenia sú aj Nemci vytvorení z tohoto štipendia, predsa
      však za neprítomnosti Maďarov môžu na ňom byť účastní. Pred mojím príchodom do Halle bolo toto
      štipendium za mnoho rokov voľné a tak vzrástlo na veľkú sumu. Keď však tento stav sa ani za
      pobytu môjho a iných Uhrov na univerzite nezmenil a z nás toľkých nik nemal odporúčanie od
      zemianskej rodiny, eforát
    <sup>
     [
     <a class="footnote" href="#ftn.id2505935" name="id2505935">
      34
     </a>
     ]
    </sup>
    Poldtovho štipendia uznal za potrebné chopiť sa takých prostriedkov, ktorými by sa
      urobilo zadosť určeniu týchto peňazí, a tak s najvyšším dovolením rozhodol tieto štipendiá
      rozdeliť medzi prítomných Uhrov.
   </p>
   <p>
    Keď sa toto oznámilo, hneď prišli ku mne dvaja moji krajania a pobádali ma, aby som
      štipendium prijal, no ja som sa im vzoprel, pretože ako Slovák som sa cítil byť vytvorený z
      účasti na štipendiu. Takto vec prepadla a rozdelenie sa neuskutočnilo. Z tohoto všetkého je
      jasné, že som práve opak toho urobil, z čoho ma môj škodca hnusne obviňuje; hľa, tak málo on
      vie o pravdivosti tejto veci, ale tak veľmi sa usiluje o poškodenie a utrhanie!
   </p>
   <p>
    Pre lepšie pochopenie teraz vyložených vecí môže slúžiť aj to, že eforát nerobí vôbec
      nijaký rozdiel národnosti, keď rozdeľuje tieto štipendiá, ba nestáva sa to ani pri štipendiách
      Poldtových. On sa spokojuje s pasom a školským uhorským vysvedčením a pri Poldtových s
      odporúčaním slávnou Torkošovskou rodinou. Tieto zprávy som si ja obstaral z písiem, ktoré sa
      na týchto školách uchovávajú, a prepísané sú z pôvodiny, aby som svoju vlasť o týchto
      uhorských kapitáloch poučil, nenazdajúc sa, že ich voľakedy použijem na ochranu proti
      zlostníkovi a nenávistníkovi svojmu.
   </p>
   <p>
    Čo sa však toho náreku týka, že by som ja bol zaprel svoj uhorský pôvod, to vari konečne
      vyvráti nasledujúce. Na vysokých školách hallských je zákonom nariadené, aby sa svätila
      pamiatka tých dobrodincov, čo založili tieto uhorské štipendiá, každé štyri roky latinskou
      rečou, vypracovanou a povedanou jedným študentom, tu študujúcim a v Uhorsku narodeným. Druhý
      rok môjho štúdia tam nadišiel čas, keď sa mala konať tá reč. Z deviatich Uhrov, ktorí vtedy tu boli,
    <sup>
     [
     <a class="footnote" href="#ftn.id2506014" name="id2506014">
      35
     </a>
     ]
    </sup>
    ja som bol vyvolený na vypracovanie reči, ktorú som dňa 11. augusta (klasňa)
      minulého roku aj na námet „De re literaria Hungariae“
    <sup>
     [
     <a class="footnote" href="#ftn.id2578036" name="id2578036">
      36
     </a>
     ]
    </sup>
    mal a svojou osobou som tiež Uhorsko reprezentoval. Pri takýchto sviatkoch
      obyčajne používaný tlačený program, ktorého jeden exemplár mám poruke, je tento:
   </p>
   <p>
   </p>
   <p>
   </p>
   <div class="literallayout">
    <p>
     Universitatis Fridericianae utriusque Halis consociatae
     <br/>
     Prorector, Director et Senatus Latinam orationem
     <br/>
     Beneficii Hungarici lege
     <br/>
     ab
     <br/>
     LUDOVICO ŠTÚR
     <br/>
     Stud.
     <br/>
     A. d. XI. Augusti MDCCCXL
     <br/>
     Hor. XI — XII.
     <br/>
     in auditorio maximo habendam
     <br/>
     Indicunt atque ad eam audiendam
     <br/>
     Proceres, Cives, Hospites invitant.
     <sup>
      [
      <a class="footnote" href="#ftn.id2578080" name="id2578080">
       37
      </a>
      ]
     </sup>
     <br/>
    </p>
   </div>
   <p>
   </p>
   <p>
   </p>
   <p>
    Hľa, takto verejne, v akademickej sieni, pred očami celého sboru i mojich spolukrajanov
      som sa za Uhra vyhlásil, veď ináč by som iste nebol túto reč mal. Pre lepšie presvedčenie
      môjho soka o tom, že som sa ja vždy za Uhra vydával, podávam tu začiatok reči svojej a tiež
      niekoľko iných miest z nej, ktoré majú poslúžiť k vyššie prisľúbenému vysvetleniu.
   </p>
   <p>
   </p>
   <p>
   </p>
   <div class="literallayout">
    <p>
     Universitatis Fridericianae
     <br/>
     Curator Perillustris, Prorector Magnifice,
     <br/>
     Professores Doctissimi, illustrissimi,
     <br/>
     Comilitones omnium ordinum ornatissimi!
     <sup>
      [
      <a class="footnote" href="#ftn.id2578134" name="id2578134">
       38
      </a>
      ]
     </sup>
     <br/>
    </p>
   </div>
   <p>
   </p>
   <p>
   </p>
   <p>
    Solenni die, quem studium Vestrum in res nostras auctoribus beneficiorum, quae Hungaris
      urbem hanc ab universitate literaria celebrem petentibus adjumento sunt, sacrum esse voluit,
      mihi eosdem laudaturo, nil opportunius dictu videbatur, quam si quaedam de re literaria
      Hungariae ejusque in diem progressu paucis commemorem. Credebam enim, me hoc modo officii
      partes optime impleturum, cum et illi legatis Universitati literariae Vitebergensi, post Halas
      translatae, adscriptis rei literariae in patria nostra consulere voluerint, et Vos, sicut
      persuasum nobis est, ex incrementis literarum, ubicunque locorum apparuerint, magnam capiatis
      laetitiam.
   </p>
   <p>
    V reči ďalej hovorím: „Sunt genti Magyarae viri literarum percolendarum laude illustres,
      horumque clarissimi Kazinczyus,
    <sup>
     [
     <a class="footnote" href="#ftn.id2578202" name="id2578202">
      39
     </a>
     ]
    </sup>
    Kölcseyus,
    <sup>
     [
     <a class="footnote" href="#ftn.id2578213" name="id2578213">
      40
     </a>
     ]
    </sup>
    Kisfaludii,
    <sup>
     [
     <a class="footnote" href="#ftn.id2578225" name="id2578225">
      41
     </a>
     ]
    </sup>
    <sup>
     [
     <a class="footnote" href="#ftn.id2578234" name="id2578234">
      42
     </a>
     ]
    </sup>
    scriptores carminum inclyti, Steph. Schéchenyus, operibus pluribus de re civili
      aliisque rebus, in peregrinas quoque linguas jam saepius translatis, magnam nominis famam
      consecutus, cumulatisque in patriam beneficiis de re nostra meritissimus. Societas erudita
      summa Széchenyi liberalitate condita, atque splendida bibliotheca, quam Pater ejus Franciscus
      Comes Szécheny, vir munificentissimus, juris publici esse voluit, instructa singulis annis
      plures, argumento conspicuos linguaque Magyara scriptos solet vulgare libros, proemiisque
      liberalissimis ingenia ad pericula in palaestra literaria facienda stimulat, quae quantum ad
      excitandos animos conferant, ipsi facile colligetis. — Sunt et Slavis Hungariae viri ab
      ingenio et doctrina celebrati, quorum vel Dobrovskyum, nuper fatis functum, peritia linguarum
      et operibus grammaticis insignem, Šafaříkium, historicorum Slavicorum hoc tempore principem,
      Kollárium, poetam summum, profero“ atď. atď.
    <sup>
     [
     <a class="footnote" href="#ftn.id2578279" name="id2578279">
      43
     </a>
     ]
    </sup>
    <sup>
     [
     <a class="footnote" href="#ftn.id2578334" name="id2578334">
      45
     </a>
     ]
    </sup>
    Toto všetko sa neveľmi dobre zrovnáva s tým nespravodlivým, zlostným nárekom, že
      by sme práve podobizne niektorých, znamenitých vlastencov boli spálili! Netýkam sa pravdy
      nikoho, ba ani toho, ktorý vo svojom spise neveľmi pekne sa o mojom národe zmienil! Môjmu
      utrhačovi sa to nebude páčiť, že sú tu aj uhorskí Slováci spomenutí; no jednako ja takto
      chápem uhorskú vlasť a keď nestranne posudzujem, viem, že sa proti mne nepostavia.
   </p>
   <p>
    Napokon hovorí môj protivník, že teraz som predstavený Ústavu slovenského v Bratislave,
    <sup>
     [
     <a class="footnote" href="#ftn.id2578371" name="id2578371">
      46
     </a>
     ]
    </sup>
    na čo mu odpovedám, že toto svoje oznámenie, aby som tak povedal, zo vzduchu
      pochytil. Pravda je síce, že som teraz v Bratislave, no lož a nepravda je to, že som teraz v
      nejakom verejnom úrade alebo povolaní. S tunajším Ústavom slovenským nie som v nijakom
      verejnom spojení, lež celkom súkromne zapodievam sa umeniami, ku ktorým som teraz pribral aj
      históriu Uhorska.
   </p>
   <p>
    S pohnutím zaháňam ono na piesku založené obviňovanie, že sa ja s inými, tu zostávajúcimi
      Slovákmi k rusizmu chýlim. Kde máte o tom náležité dôkazy? Tými istotne ostanete dlžní,
      pretože také určite nikde nenájdete. — Je to veru veľká nesvedomitosť, ba zlomyseľnosť, že sa
      niektorí opovažujú utŕhať v tom, o čom sa jednému mužíkovi malého ducha v jeho podozrivej
      kotrbe sníva, že smú takéto neodôvodnené podozrenia ako pravdivé skutky rozhlasovať, nech už
      nič nepoviem o tej veľkej samoláske, ktorá sa tu prezrádza. Nás však to veľmi bolí, že o nás
      sú takéto mienky, ktoré my týmto verejne a rozhodne popierame a odmietame ich.
   </p>
   <p>
    Ostatné tiež, čo o mne a o iných natáral môj protivník, pokladám iba za neopodstatnené
      urážky, ktoré si on alebo sám vymyslel, alebo od seberovného chasníka počul.
   </p>
   <p>
    Napísal by som ešte viac, keby to bolo hodno ďalej sa zapodievať s takým zlým utrhačom;
      odvraciam teda od neho svoju tvár — s počestným človekom by som si viac pohovoril.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505354" name="ftn.id2505354">
        15
       </a>
       ]
      </sup>
      <span class="emphasis">
       <em>
        Potrebná oprava
       </em>
      </span>
     </p>
     <p>
      Článok priniesol časopis Tatranka II, 1842, 2, str. 28 — 35 s podpisom na konci:
      <span class="emphasis">
       <em>
        Ludevít Štúr
       </em>
      </span>
      . Nie je vylúčené, že je toto znenie vlastne prekladom
          zo Štúrovho po maďarsky uverejneného článku v maďarskom časopise Társalkodó, č. 34 z 28.
          apríla 1841, str. 133 — 4 (maďarské znenie článku viď v diele Daniela Rapanta Slovenský
          prestolný prosbopis z roku 1842, II. zv., str. 197 — 201). Vo výbere prepisujeme článok z
          uvedeného českého znenia do slovenčiny, pretože tam je aj vysvetľujúci úvod.
     </p>
    </div>
    <div class="footnote">
     <p>
      <sup>
       [
       <a class="para" href="#id2505398" name="ftn.id2505398">
        16
       </a>
       ]
      </sup>
      <span class="emphasis">
       <em>
        V utrhačnom článku x. y. z. tvrdil…
       </em>
      </span>
      Článok pod touto šifrou
          (vlastne X. Y. Z.) vyšiel v maďarskom šovinistickom časopise Társalkodó, č. 6 z 20.
          januára 1841, kde neznámy autor napadol udavačským spôsobom slovenské študentské jazykové
          ústavy.
     </p>
    </div>
    <div class="footnote">
     <p>
      <sup>
       [
       <a class="para" href="#id2505418" name="ftn.id2505418">
        17
       </a>
       ]
      </sup>
      <span class="emphasis">
       <em>
        Matej Schevrlay
       </em>
      </span>
      (Ševrlay; 1783 — 1840) — profesor teológie v
          Bratislave, ktorý bol od roku 1834 úradným predsedom slovenskej Spoločnosti. Umrel za
          Štúrovho študijného pobytu v Halle. Hoci bol slovenského pôvodu, národne slovensky sa
          neprejavoval.
     </p>
    </div>
    <div class="footnote">
     <p>
      <sup>
       [
       <a class="para" href="#id2505440" name="ftn.id2505440">
        18
       </a>
       ]
      </sup>
      <span class="emphasis">
       <em>
        Načo ho iný v desiatom čísle Társalkodó z r. 1841 ospravedlňuje…
       </em>
      </span>
      Podľa Štúra to bol profesor maďarčiny na bratislavskom lýceu Koloman Tomka, ktorý v 10.
          čísle Társalkodó napísal opravu, z ktorej Štúr v ďalšom podáva úryvky.
     </p>
    </div>
    <div class="footnote">
     <p>
      <sup>
       [
       <a class="para" href="#id2505468" name="ftn.id2505468">
        19
       </a>
       ]
      </sup>
      <span class="emphasis">
       <em>
        Pohanskej slávnosti… na Devíne…
       </em>
      </span>
      Pisateľ x. y. z. obvinil
          bratislavských študentov, že za svojho výletu 24. apríla 1836 na Devíne tancovali okolo
          vatry, na ktorej sa opekalo prasiatko, spievali pieseň Nitra, milá Nitra a napokon spálili
          obrazy Széchenyiho a Wesselényiho.
     </p>
    </div>
    <div class="footnote">
     <p>
      <sup>
       [
       <a class="para" href="#id2505491" name="ftn.id2505491">
        20
       </a>
       ]
      </sup>
      <span class="emphasis">
       <em>
        K. Š.
       </em>
      </span>
      , Karol Štúr (1811 — 1851) — najstarší brat Ľudovítov,
          bývalý podpredseda bratislavskej Spoločnosti a v tomto čase profesor na gymnáziu v
          Modre
     </p>
    </div>
    <div class="footnote">
     <p>
      <sup>
       [
       <a class="para" href="#id2505517" name="ftn.id2505517">
        21
       </a>
       ]
      </sup>
      <span class="emphasis">
       <em>
        Tantum Hungaris…
       </em>
      </span>
      Len Uhrom, nie však takzvaným Slovanom, Čechom
          alebo Moravanom.
     </p>
    </div>
    <div class="footnote">
     <p>
      <sup>
       [
       <a class="para" href="#id2505537" name="ftn.id2505537">
        22
       </a>
       ]
      </sup>
      <span class="emphasis">
       <em>
        Polnočnému velikánovi
       </em>
      </span>
      — severnému velikánovi čiže Rusku
     </p>
    </div>
    <div class="footnote">
     <p>
      <sup>
       [
       <a class="para" href="#id2505556" name="ftn.id2505556">
        23
       </a>
       ]
      </sup>
      <span class="emphasis">
       <em>
        Világ, Athenaeum, Hirnök
       </em>
      </span>
      — všetko maďarské časopisy, ktoré sa
          zúčastnili na kampani proti Štúrovi a slovenskému národnému hnutiu. Štúrovci na všetky
          útoky nereagovali, lebo časopisy ani takéto odpovede neprijímali. (Tieto útoky zaznačuje
          Štúr vo svojej brožúre Die Beschwerden und Klagen der Slaven a zväčša ich pretláča Daniel
          Rapant v diele Slovenský prestolný prosbopis z roku 1842, II. zväzok.)
     </p>
    </div>
    <div class="footnote">
     <p>
      <sup>
       [
       <a class="para" href="#id2505586" name="ftn.id2505586">
        24
       </a>
       ]
      </sup>
      Podávame túto opravu čiže obranu najmä preto, že čitateľstvo maďarského časopisu
          Társalkodó, kde ona vyšla, hodne sa zmenšilo pre veľké rozchytávanie Hírlapu, aby ju takto
          mohol čítať každý našinec, ktorý žalobu bol čítal predtým v rozšírenom ešte
          Társalkodó.
     </p>
    </div>
    <div class="footnote">
     <p>
      <sup>
       [
       <a class="para" href="#id2505650" name="ftn.id2505650">
        25
       </a>
       ]
      </sup>
      <span class="emphasis">
       <em>
        To už bolo dokázané v inom časopise…
       </em>
      </span>
      Štúr má asi na mysli článok
          Augusta Horislava Škultétyho, ktorý bol odpoveďou na útok X. Y. Z. v Társalkodó. Keď
          článok v maďarskom časopise nebol prijatý, vyšiel v preklade Andreja Ďurčeka v Tatranke
          II, 2, str. 17 — 27. Škultéty odpovedá na útoky najmä v tých bodoch, ktoré sa dotýkajú
          bratislavskej študentskej Spoločnosti.
     </p>
    </div>
    <div class="footnote">
     <p>
      <sup>
       [
       <a class="para" href="#id2505673" name="ftn.id2505673">
        26
       </a>
       ]
      </sup>
      <span class="emphasis">
       <em>
        Aegri somnium
       </em>
      </span>
      — chorobné blúznenie
     </p>
    </div>
    <div class="footnote">
     <p>
      <sup>
       [
       <a class="para" href="#id2505715" name="ftn.id2505715">
        27
       </a>
       ]
      </sup>
      <span class="emphasis">
       <em>
        Na vysokých školách hallských
       </em>
      </span>
      (na univerzite v Halle) Štúr
          študoval od jesene 1838 do jesene 1840.
     </p>
    </div>
    <div class="footnote">
     <p>
      <sup>
       [
       <a class="para" href="#id2505741" name="ftn.id2505741">
        28
       </a>
       ]
      </sup>
      <span class="emphasis">
       <em>
        Uhor, Maďar
       </em>
      </span>
      — Štúrovi práve za pobytu v Halle vyšiel v pražskom
          časopise Květy (1839, príl. 2, str. 7 — 8) článok pod pseudonymom Pravolub Rokošan o
          názvoch „Maďar“ a „Uhor“, kde sa Štúr stavia za to, aby sa názov Uhor používal spoločne
          pre všetky národy druhej časti monarchie, kým názvom Maďar aby sa označovali iba Maďari
          ako príslušníci maďarského národa.
     </p>
    </div>
    <div class="footnote">
     <p>
      <sup>
       [
       <a class="para" href="#id2505785" name="ftn.id2505785">
        29
       </a>
       ]
      </sup>
      <span class="emphasis">
       <em>
        Juraj Michaelides
       </em>
      </span>
      (1640 — 1724) — profesor vo Wittenbergu,
          zakladateľ uhorskej knižnice v tomto meste
     </p>
    </div>
    <div class="footnote">
     <p>
      <sup>
       [
       <a class="para" href="#id2505798" name="ftn.id2505798">
        30
       </a>
       ]
      </sup>
      <span class="emphasis">
       <em>
        Šteina
       </em>
      </span>
      — Kamenec v Tekovskej stolici?
     </p>
    </div>
    <div class="footnote">
     <p>
      <sup>
       [
       <a class="para" href="#id2505812" name="ftn.id2505812">
        31
       </a>
       ]
      </sup>
      <span class="emphasis">
       <em>
        Matej Temlin
       </em>
      </span>
      — lekár pôvodom zo Železnej stolice (v terajšom
          západnom Maďarsku s hlavným mestom Szombathely).
     </p>
    </div>
    <div class="footnote">
     <p>
      <sup>
       [
       <a class="para" href="#id2505847" name="ftn.id2505847">
        32
       </a>
       ]
      </sup>
      <span class="emphasis">
       <em>
        Andrej Torkos
       </em>
      </span>
      (1692 — 1736) — pôvodom z Rábu, prednášal vo
          Wittenbergu, odkiaľ sa vrátil do rodiska, kde bol profesorom a neskôr farárom, a tam aj
          umrel.
     </p>
    </div>
    <div class="footnote">
     <p>
      <sup>
       [
       <a class="para" href="#id2505892" name="ftn.id2505892">
        33
       </a>
       ]
      </sup>
      <span class="emphasis">
       <em>
        Sollte von gedachten…
       </em>
      </span>
      Preklad: Ak by z uvedených príbuzných alebo
          priamych potomkov Andreja Torkosa — aj keby boli nažive — nik neprišiel alebo nechcel by
          študovať na tunajšej wittenberskej univerzite, aby tým azda štipendium nezostalo
          uprázdnené, nech sa správca zmocní toto štipendium na jeden alebo viac rokov postúpiť
          študentovi ktorejkoľvek fakulty, ktorý sem príde a tu práve študuje, avšak predsa
          študentovi pravovernému a narodenému v uhorskej ríši v Zadunajsku alebo Preddunajsku, a
          predovšetkým synovi chudobného kňaza, ale nie Slovákovi, Slovincovi alebo
          Chorvátovi.
     </p>
    </div>
    <div class="footnote">
     <p>
      <sup>
       [
       <a class="para" href="#id2505935" name="ftn.id2505935">
        34
       </a>
       ]
      </sup>
      <span class="emphasis">
       <em>
        Eforát
       </em>
      </span>
      — dozorný orgán, predstavenstvo
     </p>
    </div>
    <div class="footnote">
     <p>
      <sup>
       [
       <a class="para" href="#id2506014" name="ftn.id2506014">
        35
       </a>
       ]
      </sup>
      <span class="emphasis">
       <em>
        Z deviatich Uhrov, ktorí vtedy tu boli…
       </em>
      </span>
      Podľa zápisov v
          univerzitnej matrike v Halle išlo asi o týchto študentov z Uhorska: Daniel Haviar,
          Benjamín Pravoslav Červenák, Ľudovít Fleischhacker, Imrich Grindel, Dávid Martschek,
          Gustáv Grossmann, Leonid Kupec, Ján Burgovský a Ľudovít Štúr.
     </p>
    </div>
    <div class="footnote">
     <p>
      <sup>
       [
       <a class="para" href="#id2578036" name="ftn.id2578036">
        36
       </a>
       ]
      </sup>
      <span class="emphasis">
       <em>
        De re literaria Hungariae
       </em>
      </span>
      — O literatúre Uhorska
     </p>
    </div>
    <div class="footnote">
     <p>
      <sup>
       [
       <a class="para" href="#id2578080" name="ftn.id2578080">
        37
       </a>
       ]
      </sup>
      <span class="emphasis">
       <em>
        Unwersitatis Fridericianae…
       </em>
      </span>
      — preklad: Prorektor, riaditeľ a senát oboch Fridrichovských univerzít, spojených v Halle, oznamujú na základe štatútu uhorskej základiny latinskú prednášku, ktorú bude mať dňa 11. augusta 1840 o 11. — 12. hodine v auditóriu maximu Ľudovít Štúr, študent, a pozývajú na ňu panstvo, občanov a hostí. (Wittenberská univerzita bola po roku 1813 prenesená do Halle a spojená s tamojšou univerzitou.)
     </p>
    </div>
    <div class="footnote">
     <p>
      <sup>
       [
       <a class="para" href="#id2578134" name="ftn.id2578134">
        38
       </a>
       ]
      </sup>
      <span class="emphasis">
       <em>
        Universitatis Fridericianae Curator…
       </em>
      </span>
      — preklad: Vznešený správca, slávny prorektor, vysokoučení, osvietení profesori a veľavážení spolužiaci Fridrichovskej univerzity zo všetkých stavov! V slávnostný deň, ktorý ustanovila vaša priazeň voči nám zasvätiť pôvodcom dobročinných základín na podporovanie Uhrov, prichádzajúcich do tohto mesta, presláveného filozofickou fakultou, nepokladal som nič za vhodnejšie, keď ich mám oslavovať, než v krátkosti povedať niečo o literatúre v Uhorsku a o jej vývine podnes. Domnieval som sa totiž, že takto svoju úlohu splním najlepšie, pretože aj oni, keď sa zapísali na wittenberskú filozofickú fakultu, prenesenú do Halle, chceli napomôcť literatúru v našej vlasti, a vy zas, ako sme presvedčení, veľmi sa tešíte z pribúdania literárnych diel, nech by sa kdekoľvek ukázali.
     </p>
    </div>
    <div class="footnote">
     <p>
      <sup>
       [
       <a class="para" href="#id2578202" name="ftn.id2578202">
        39
       </a>
       ]
      </sup>
      <span class="emphasis">
       <em>
        Ferencz Kazinczy
       </em>
      </span>
      (1759 — 1831) — hlavný predstaviteľ maďarského
          klasicizmu
     </p>
    </div>
    <div class="footnote">
     <p>
      <sup>
       [
       <a class="para" href="#id2578213" name="ftn.id2578213">
        40
       </a>
       ]
      </sup>
      <span class="emphasis">
       <em>
        Ferencz Kölcsey
       </em>
      </span>
      (1790 — 1838) — najvplyvnejší maďarský básnik a
          teoretik na prechode z klasicizmu k romantike
     </p>
    </div>
    <div class="footnote">
     <p>
      <sup>
       [
       <a class="para" href="#id2578225" name="ftn.id2578225">
        41
       </a>
       ]
      </sup>
      <span class="emphasis">
       <em>
        Sándor Kisfaludy
       </em>
      </span>
      (1772 — 1844) — maďarský ľúbostný lyrik
     </p>
    </div>
    <div class="footnote">
     <p>
      <sup>
       [
       <a class="para" href="#id2578234" name="ftn.id2578234">
        42
       </a>
       ]
      </sup>
      <span class="emphasis">
       <em>
        Károly Kisfaludy
       </em>
      </span>
      (1788 — 1830) — brat predošlého, zakladateľ
          maďarskej národnej drámy
     </p>
    </div>
    <div class="footnote">
     <p>
      <sup>
       [
       <a class="para" href="#id2578279" name="ftn.id2578279">
        43
       </a>
       ]
      </sup>
      <span class="emphasis">
       <em>
        Sunt genti Magyarae…
       </em>
      </span>
      — preklad: Má národ maďarský osvietených
          mužov, ktorí preslávili literatúru, a z nich sú najslávnejší Kazinczy, Kölcsey a
          Kisfaludyovci, známi to básnici, a Štefan Széchenyi, ktorý si mnohými dielami o občianskom
          práve a iných otázkach, preloženými už častejšie aj do cudzích jazykov, získal veľkú
          povesť a veľmi sa zaslúžil o nás, že vlasť zahrnul dobrodeniami. Učená spoločnosť,
      <sup>
       [
       <a class="footnote" href="#ftn.id2578296" name="id2578296">
        43
       </a>
       ]
      </sup>
      založená nesmiernou šľachetnosťou Széchenyiho, a vybudovaná nádherná knižnica,
          ktorej dal jeho otec gróf František Széchenyi, človek veľmi štedrý, právo verejnosti,
          rozširuje po niekoľko rokov mnohé obsahom znamenité a po maďarsky písané knihy a
          veľkodušnými odmenami dodáva talentom chuť k rozbehom na literárnej aréne, ktoré — ľahko
          sami posúdite — tak veľmi povzbudzujú mysle. — Majú aj Slovania v Uhorsku talentovaných a
          učených mužov, z ktorých uvádzam aspoň nedávno zomrelého Dobrovského, ktorý vynikol
          znalosťou jazykov a gramatickými dielami, Šafárika, knieža slovanských historikov dnešných
          čias, najväčšieho básnika Kollára… —
     </p>
    </div>
    <div class="footnote">
     <p>
      <sup>
       [
       <a class="para" href="#id2578279" name="ftn.id2578279">
        4343
       </a>
       ]
      </sup>
      <span class="emphasis">
       <em>
        Učená spoločnosť
       </em>
      </span>
      — Maďarská akadémia, založená roku
              1830
     </p>
    </div>
    <div class="footnote">
     <p>
      <sup>
       [
       <a class="para" href="#id2578334" name="ftn.id2578334">
        45
       </a>
       ]
      </sup>
      <span class="emphasis">
       <em>
        Ferencz Széchenyi
       </em>
      </span>
      (1754 — 1820) — otec Štefanov, maďarský štátnik
          a politik, ktorý si získal veľké zásluhy o založenie maďarského múzea a obdaroval ho
          svojimi bohatými zbierkami, knihami a rukopismi. (Štúr v tomto článku, pôvodne uverejnenom
          v Társalkodó, neuvádzal Széchenyiho otca, lež iba syna, čo mu redaktor vyčítal, a preto v
          odtlačení v Tatranke tento nedostatok napravil, pravdaže, bez akejkoľvek poznámky.)
     </p>
    </div>
    <div class="footnote">
     <p>
      <sup>
       [
       <a class="para" href="#id2578371" name="ftn.id2578371">
        46
       </a>
       ]
      </sup>
      <span class="emphasis">
       <em>
        Napokon hovorí môj protivník, že teraz som predstavený Ústavu slovenského v
            Bratislave…
       </em>
      </span>
      Štúr sa chystal po návrate z Halle obsadiť bratislavskú katedru,
          ale zabránil mu v tom najmä Karol Zay, ktorý okolo Štúra rozpútal zúrivý publicistický
          boj. Štúr teda žil v Bratislave súkromne, pomáhal Palkovičovi pri redigovaní Tatranky a
          venoval sa štúdiu a organizovaniu obranných akcií. V tomto čase pracoval tiež asi na diele
          Starý a nový věk Slováků, na čo tu naráža.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578456">
       </a>
       Jazykový boj v Uhorsku
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2578468" name="id2578468">
      47
     </a>
     ]
    </sup>
   </p>
   <p>
   </p>
   <p>
    Od niekoľko rokov doniesla maďarská domáca tlač značný počet článkov, ktoré — jeden
      ostrejšie než druhý — napádali domorodých Slovanov a ich národnosť a usilovali sa ich
      kompromitovať pred očami krajiny. Napadnutí sa začali v poniektorých týchto novinách brániť,
      ale keď videli, že redaktori maďarských novín si často vôbec nepovšimli ich vyprovokované
      odpovede, čo sa stalo aj podpísanému,
    <sup>
     [
     <a class="footnote" href="#ftn.id2578537" name="id2578537">
      48
     </a>
     ]
    </sup>
    vzdali sa tohoto klamného prostriedku sebaobrany a chopili sa prostriedku
      najvhodnejšieho, najúčinnejšieho a najlojálnejšieho. Slovania, obvinení z rozličných pletiek,
      vykričaní za buričov a zradcov, pobrali sa, plní trpkého bôľu, k trónu Jeho Jasnosti
    <sup>
     [
     <a class="footnote" href="#ftn.id2578558" name="id2578558">
      49
     </a>
     ]
    </sup>
    a zložili k jeho nohám svoje žaloby za utŕžené zhanobenia a pri tej príležitosti
      zároveň kráľa snažne prosili o odstránenie niektorých násilností, ktoré utrpeli na viacerých
      miestach natískaním cudzieho maďarského nárečia do cirkvi a školy, a žiadali ho o iné
      ustanovizne na podporu svojho vzdelania. Po tomto kroku boli ustavične sa opakujúce útoky
      proti Slovanom a ich národnosti v domácich maďarských novinách zastavené, čím strana, ktorej
      Slovania boli tŕňom v oku, pokladala za potrebné hľadať iné pole na pokračovanie vo svojich
      útokoch proti Slovanom. Predovšetkým v tomto úsilí má svoj pôvod v Lipsku vychádzajúci
      Vierteljahrschrift aus und für Ungarn,
    <sup>
     [
     <a class="footnote" href="#ftn.id2578607" name="id2578607">
      50
     </a>
     ]
    </sup>
    ako aj článok pána Lukácsa
    <sup>
     [
     <a class="footnote" href="#ftn.id2578628" name="id2578628">
      51
     </a>
     ]
    </sup>
    v 139. a nasledujúcich číslach Allgemeine Zeitung o jazykovom boji v Uhorsku. Keby
      sme tento článok boli čítali v našich domácich novinách, neboli by sme naň odpovedali, keďže
      sme svoje žaloby odovzdali Jeho Jasnosti; pretože však článok vystupuje proti nám pred
      verejnosťou, ktorá nevidí priamo vývin vecí, a okrem toho obsahuje nesprávnosti a prekrúcania,
      nemôžeme ho mlčky obísť, a to tým skôr, že nás sám vyzýva, aby sme vyvrátili prednesené
      skutočnosti a na nich osnované dôkazy. Ako každý vidí, tu aj tam sme na obrannej línii.
   </p>
   <p>
    Autor začína svoju rozpravu v maske nestrannosti, aby nám tým trpkejšie veci mohol povedať
      na konci článku; chytrácky vysúva do popredia to, proti čomu vlastne odpor Slovanov nie je
      vôbec zameraný, aby to, čo spôsobuje ich trpké a oprávnené žaloby, mohol potisnúť do úzadia a
      označiť za bezvýznamné, ba nejestvujúce. Slovania sa nežalujú na to, že maďarčina bola
      povýšená na zákonný jazyk namiesto latinčiny, lež dotýkajú sa ich bolestne iba svojvoľne z
      toho vyvodzované dôsledky, keďže stoličná správa maďarčinu používa aj v styku so Slovanmi,
      ktorí ovládajú len svoju materčinu, a právny postup so všetkými náležitosťami sa vykonáva iba
      po maďarsky aj v čisto slovanských stoliciach, z čoho — ako každý ľahko pochopí — musí
      vyplývať pre Slovanov trápna situácia. V krajine, kde je viac miliónov Slovanov, chcú na
      súdoch úplne ignorovať slovanský jazyk a vôbec neprijímať slovanské podania! Veď stoličné
      úrady vzhľadom na styk so Slovanmi musia rozumieť ich jazyk a hovoriť ním, lež ony pri
      verejnom rokovaní nechcú o ňom vedieť. Nuž pýtame sa pána Lukácsa, či to vari nie je utláčanie
      Slovanov a či z toho nevyplýva snaha nanútiť Slovanom maďarský jazyk? Ak sa teda, opakujem,
      nežalujeme na to, že sa maďarčina stala zákonným jazykom, predsa sa cítime skľúčení a
      postihnutí týmto svojvoľným rozširovaním uprednostnenia, ktoré si maďarčina vydobyla.
   </p>
   <p>
    Ináč ani okolnosti, na ktorých náš odporca osnúva povýšenie maďarčiny na zákonný jazyk a
      toto povýšenie predstavuje ako nevyhnutné, nie sú také, ako to chce verejnosti nahovoriť.
      Podľa jeho mienky je to predovšetkým početný vzťah Maďarov k Slovanom a iným národnostiam v
      krajine, ktorý ich oprávňuje povýšiť svoj jazyk na jazyk zákonný. Tento pomer, podľa ktorého
      sa ukazujú Maďari v dosť značnej prevahe nad Slovanmi, je však nesprávny. Autor si vyberá dáta
      z Fényesovej
    <sup>
     [
     <a class="footnote" href="#ftn.id2578705" name="id2578705">
      52
     </a>
     ]
    </sup>
    Štatistiky, ktorá vyšla lanského roku; Fényes je však Maďar a ako taký je náchylný
      početnosť svojho národa odhadnúť čo možno najvyššie. Veď ak sa dnes pripočíta k Maďarom každý,
      kto hovorí ich jazykom alebo začína v ňom bľabotať, pokladá sa mladá generácia, ktorá sa podľa
      platných predpisov učí po maďarsky v školách, za vinúcu sa už k Maďarom a (ako to urobil Bárándy
    <sup>
     [
     <a class="footnote" href="#ftn.id2578734" name="id2578734">
      53
     </a>
     ]
    </sup>
    v najnovších štatistických tabelách) vyhlasuje sa za takú, ktorá v krátkom čase
      bude celkom maďarská. Bárándy v každom meste a v každom kraji zaznačuje presný počet tých,
      ktorí rady maďarského národa čoskoro rozšíria. Tak napr. v nemeckom meste Prešporku
    <sup>
     [
     <a class="footnote" href="#ftn.id2578759" name="id2578759">
      54
     </a>
     ]
    </sup>
    uvádza tých, ktorí spadajú do tohto transsubstančného
    <sup>
     [
     <a class="footnote" href="#ftn.id2578771" name="id2578771">
      55
     </a>
     ]
    </sup>
    procesu, v počte štyritisíc a zatiaľ každého, čo býva v tomto meste, zmocňuje sa
      smiech z týchto vo vzduchu postavených údajov. Či takýto postup nevyjadruje jasne snahu vidieť
      všetkých obyvateľov našej vlasti čo najskôr pretvorených na Maďarov?
   </p>
   <p>
    My dáta o počte Maďarov a Slovanov preberáme z Magdovho
    <sup>
     [
     <a class="footnote" href="#ftn.id2578795" name="id2578795">
      56
     </a>
     ]
    </sup>
    Štatisticko-geografického opisu kráľovstva uhorského (Lipsko, 1835). Každému
      rozumnému je jasné, že od roku 1835 sa vzájomný pomer spomenutých národností nemohol natoľko
      vykývať, ako to uviedol Fényes a podľa neho Lukács. Magda, ako vieme, je človek naprosto
      oddaný Maďarom, o čom sa každý presvedčí, kto siahne po jeho diele; on uvádza pomer oboch
      národností takto: Slovanov vyše štyri milióny, Maďarov skoro pol treťa milióna. Šafárik vo
      svojom diele Národopis slovanský,
    <sup>
     [
     <a class="footnote" href="#ftn.id2578824" name="id2578824">
      57
     </a>
     ]
    </sup>
    ktoré vyšlo lanského roku, na základe presného sčítania odhaduje počet jediného
      slovanského kmeňa — Slovákov na 2,753.000, Fényes a Lukács uvádzajú len 1,687.256 Slovákov,
      čiže o vyše milióna menej. Keďže nemožno predpokladať, že by Fényes bol počet duší ostatných
      národností odhadol vyššie, než je v skutočnosti, treba 1,065.744, ktorý počet podľa
      Šafárikovho sčítania ešte nad údaj Fényesov pripadá v prospech Slovákov, odobrať Maďarom, čiže
      4,339.058 — 1,065.744 = 3,273.314, ktoré číslo by dokonca o niečo ešte prevyšovalo skutočný
      počet Maďarov v Uhorsku. Zrazenie by potom pripadlo v prospech Nemcov, ktorých počet v Uhorsku
      a Sedmohradsku
    <sup>
     [
     <a class="footnote" href="#ftn.id2578869" name="id2578869">
      58
     </a>
     ]
    </sup>
    by mohol byť hodne vyšší než 1,273.677, ako ho uvádza Fényes. Podľa Magdu niet ani
      jedinej stolice, kde by ako celok a nepomiešane bývali Maďari, zato Slováci takto bývajú v
      šiestich stoliciach.
    <sup>
     [
     <a class="footnote" href="#ftn.id2578897" name="id2578897">
      59
     </a>
     ]
    </sup>
    Autor robí medzi ostatnými Slovanmi z jedného náboženského rozdielu rozdiel
      nacionálny, totiž u Šokacov,
    <sup>
     [
     <a class="footnote" href="#ftn.id2578922" name="id2578922">
      60
     </a>
     ]
    </sup>
    ktorí predsa spolu s takzvanými Rácmi
    <sup>
     [
     <a class="footnote" href="#ftn.id2578935" name="id2578935">
      61
     </a>
     ]
    </sup>
    a Montenegrínmi patria k srbskému kmeňu. Veď Šokaci, takto len posmešne nazývaní,
      sú Srbi katolíckeho náboženstva a Ráci, ktorých tiež iba posmešne cudzinci tak zvú, hlásia sa
      ku gréckej nezjednotenej cirkvi. Štatistik, publicista by sa nemal dopúšťať takých chýb. Klementínov
    <sup>
     [
     <a class="footnote" href="#ftn.id2578957" name="id2578957">
      62
     </a>
     ]
    </sup>
    by tiež mal označovať ich pravým menom, totiž Albáncami, ktorí patria k tráckemu
    <sup>
     [
     <a class="footnote" href="#ftn.id2578970" name="id2578970">
      63
     </a>
     ]
    </sup>
    kmeňu.
   </p>
   <p>
    Zo všetkých týchto dát vidno, že početný pomer Uhorsko obývajúcich národností nijako
      nesvedčí za povýšenie maďarčiny na zákonný jazyk, lež skôr by sa prihováral v prospech
      slovanskej väčšiny. Bývalý kazateľ v Rábe Matej Ráth,
    <sup>
     [
     <a class="footnote" href="#ftn.id2578992" name="id2578992">
      64
     </a>
     ]
    </sup>
    od koreňa Rábčan a Maďar, ten istý, čo vydával podľa môjho vedomia prvé maďarské
      noviny v Bratislave za cisára Jozefa,
    <sup>
     [
     <a class="footnote" href="#ftn.id2579034" name="id2579034">
      65
     </a>
     ]
    </sup>
    navrhuje vo svojom oznámení na nemecko-maďarsko-latinský slovník vzhľadom na
      početnú prevahu Slovanov v Uhorsku slovančinu ako kuriálny jazyk, a ako je známe, sám cisár
      Jozef prišiel kedysi na myšlienku povýšiť slovančinu na rokovací jazyk vo svojich štátoch.
      Hlavne početný pomer Slovanov k ostatným národnostiam mu dal k tomu podnet, ale zas ustúpil od
      tejto myšlienky a pred slovančinou uprednostnil nemčinu ako jazyk najvzdelanejšieho národa vo
      svojom štáte.
   </p>
   <p>
    Čo sa týka politickej prevahy Maďarov nad Slovanmi, je skutočne pravda, že je značne viac
      šľachticov maďarského pôvodu než slovanského a že sa maďarská šľachta od čias uprednostňovania
      maďarčiny regrutuje z prebehlíkov zo slovanskej strany. Jedine tejto okolnosti má čo ďakovať
      maďarčina za svoje povýšenie na zákonný jazyk, a nie väčšiemu počtu maďarského národa, ani
      jeho intelektuálnej prevahe. Z druhej strany je zas oveľa viac slovanských kráľovských
      slobodných miest
    <sup>
     [
     <a class="footnote" href="#ftn.id2579078" name="id2579078">
      66
     </a>
     ]
    </sup>
    než maďarských. Kto môže za to, že význam slobodných miest v Uhorsku vzhľadom na
      politické oprávnenie sa rovná takmer nule? Mestám sa ich predošlé hlasovacie právo na snemoch
      odňalo, a my sa nezhodujeme v nádeji s autorom, že čoskoro znova nadobudnú stratené právo. Veď
      už na terajšom sneme sa ozval istý závažný hlas, že by sa slobodným banským mestám
    <sup>
     [
     <a class="footnote" href="#ftn.id2579108" name="id2579108">
      67
     </a>
     ]
    </sup>
    mohol povoliť len jeden spoločný hlas, a pretože sú slovanské a nemecké a
      neprejavujú ochotu pomaďarčiť sa, nemali by sa stavať na roveň iným čisto maďarským mestám,
      ktoré sú v krajine iba tri a majú mať právo na samostatný hlas!
   </p>
   <p>
    Čo sa týka šľachty
    <sup>
     [
     <a class="footnote" href="#ftn.id2579134" name="id2579134">
      68
     </a>
     ]
    </sup>
    v stoliciach obývaných Slovanmi, tá je vonkoncom slovanská a veľmi početná.
      Najnovšie sa vo viacerých týchto stoliciach silne vyslovila za to, aby sa o veciach, jej sa
      týkajúcich, rokovalo v jej materinskom jazyku, ktoré požiadavky by zákonodarstvo nemalo
      ponechať bez povšimnutia.
   </p>
   <p>
    Ako sme už spomenuli, nebola to istotne intelektuálna prevaha Maďarov nad Nemcami a
      Slovanmi, ktorá rozhodla o povýšení maďarčiny, pretože tá nikdy nejestvovala a ani podnes
      nejestvuje. Pred postupným povyšovaním maďarčiny na zákonný jazyk nebolo vlastne okrem
      náboženských a zopár iných nevýznamných kníh skoro nijakej maďarskej literatúry, kým Slovania
      už v skoršom storočí mali aj keď nie bohatú, ale dosť obsažnú a ich vtedajším potrebám
      primeranú literatúru. Až odvtedy, ako maďarčina začala prenikať do verejných rokovaní, a ešte
      viac, keď sa vyšvihla na zákonný jazyk, prejavil sa u Maďarov aj väčší a významnejší literárny
      ruch, čo platí najmä o práve pominulom desaťročí. Už predtým sa zozbierali veľké peňažné sumy
      na zriadenie maďarskej akadémie, ktorá napomohla vydanie mnohých kníh, vypisujúc znamenité
      ceny alebo preberajúc na seba útraty za vydania. Akokoľvek sú chválitebné tieto snahy, ku
      ktorým my Maďarom zo srdca blahoželáme, jednako musíme povedať, že všetko to skôr zvonku
      vyhúklo, než vyvrelo z vnútorného tlaku a prešlo do kostí a krvi maďarského národa.
      Pozoruhodnou výnimkou v tom sú dôležité politické a národohospodárske diela grófa Štefana Széchenyiho,
    <sup>
     [
     <a class="footnote" href="#ftn.id2579196" name="id2579196">
      69
     </a>
     ]
    </sup>
    kde vidno vnútorný tlak, z ktorého vyvreli a o ktorých sa vie, čo spôsobili, takže
      tieto diela treba v rozmachu Maďarov označiť za epochálne. V súčasnom desaťročí sa maďarská
      literatúra utiekala viac k periodickým časopisom a politickým brožúram, než by sa venovala
      vážnym štúdiám a vede. Veľa z toho, pravda, prešlo do života, ale či mu to bolo vždy aj na
      osoh?
   </p>
   <p>
    Slovania nezaostali v duchovnej činnosti za Maďarmi. Ak je ich literárnych plodov, ktoré
      vyšli z ich radov, aj na počet menej (pretože ich nenapomáhajú nijaké vonkajšie prostriedky a
      podpory), jednako ich náplň sa môže smelo pretekať s náplňou maďarskej literatúry. Dokazujú to
      diela Kollárove, Šafárikove, Hollého, nebohého kanonika Palkoviča
    <sup>
     [
     <a class="footnote" href="#ftn.id2579241" name="id2579241">
      70
     </a>
     ]
    </sup>
    a profesora Palkoviča.
    <sup>
     [
     <a class="footnote" href="#ftn.id2579244" name="id2579244">
      71
     </a>
     ]
    </sup>
    Slovanský ľud má vo všetkých svojich kmeňoch nielen veľkú schopnosť vzdelávať sa,
      ale je aj veľmi dychtivý za vzdelaním, o čom sa môže nadostač presvedčiť každý, kto čo i len
      letmo pozrie na duchovnú činnosť, ktorá sa teraz všade medzi ním rozvíja. Toto úsilie po
      vzdelaní, túto schopnosť vzdelávať sa pripomínajú aj skvelé mená z literárnej histórie
      Uhorska, ako Pray,
    <sup>
     [
     <a class="footnote" href="#ftn.id2579265" name="id2579265">
      72
     </a>
     ]
    </sup>
    Bel
    <sup>
     [
     <a class="footnote" href="#ftn.id2579279" name="id2579279">
      73
     </a>
     ]
    </sup>
    atď., ktorí prináležia slovanskému národu a ktorých diela sa ešte dnes používajú
      ako pramene pre naše dejiny a skoršie pomery Uhorska. To by veru mali Maďari dobre uvážiť! U
      nás sa všeobecne uznáva, že Slovania augsburského vyznania vzdelanosťou prevyšujú Maďarov,
      ktorí sa poväčšine hlásia ku kalvínskemu vyznaniu, čo možno plným právom tvrdiť najmä o
      obecnom ľude. Obyvatelia miest a mestečiek, ba dokonca aj obyvatelia dedín slovanského pôvodu
      majú veľkú záľubu v čítaní; ak o nedeliach a sviatkoch alebo za dlhých zimných večerov vojdeš
      do ich domov alebo chalúp, veľmi často ich nájdeš pri čítaní poučných kníh. U Maďarov medzi
      obecným ľudom toho nateraz ešte niet. Aj naši južní súkmeňovci, najmä Chorváti, najnovšie sa
      silne rozmáhajú v duchovnej činnosti. Oni sa už môžu vykázať nejedným potešiteľným výtvorom vo
      svojej literatúre a najnovšie si zriadili základinu na vydávanie dobrých spisov,
    <sup>
     [
     <a class="footnote" href="#ftn.id2579321" name="id2579321">
      74
     </a>
     ]
    </sup>
    ktorá má už značnú sumu a denne vzrastá. Ak si máme ešte dovoliť porovnanie medzi
      maďarskou a slovanskou literatúrou, mohli by sme maďarskú označiť za odlesk bohatstva a
      nádhery a slovanskú za vytrysknutú z vnútorného tlaku a potreby.
   </p>
   <p>
    Politickú schopnosť nemožno napokon uprieť ani Slovanom ani Maďarom; obaja dokázali
      rovnakú chrabrosť pri udržaní a rozvoji ústavy. Je zásluhou ich obapolnej energie a mocnej
      záštity Rakúska, že ústava spolu so všetkými municipiálnymi slobodami
    <sup>
     [
     <a class="footnote" href="#ftn.id2579364" name="id2579364">
      75
     </a>
     ]
    </sup>
    zostala až podnes neporušená. Slovanským stoliciam a chorvátskym stavom sa
      zvyčajne vyčíta sklon ku konzervatívnym zásadám,
    <sup>
     [
     <a class="footnote" href="#ftn.id2579380" name="id2579380">
      76
     </a>
     ]
    </sup>
    na ktorom základe chcú sa stále opatrnejšie uberať cestou reforiem, z čoho sa
      vyvodzúva ich politická nesúcosť; ale k tomu môžeme Slovanom a našej vlasti naozaj len
      blahoželať, pretože iba na historickom základe môžeme ďalej budovať; čo najviac ho teda
      šetriť, čiže konzervovať — znamená pokroku preukazovať dôležitú službu, odrazu ho zbúrať
      znamenalo by raziť cestu, ktorá by bola záhubou všetkým a najmä tým, čo k tomu narádzajú.
      Slovan je opatrnejší, ale na čo sa podujme, to dôsledne vykoná. Viedlo by príliš ďaleko, keby
      sme sa v tejto rozprave chceli pustiť do vývinu politického života v Uhorsku; podotknime len,
      že je v ňom a jeho základoch veľa pôvodne slovanského, čo dokázať odkladáme na inú
      príležitosť.
   </p>
   <p>
    Keď sme preskúmali a osvetlili to, čo pán Lukács vystrčil do popredia, obráťme sa k tomu,
      čo usúvajúc zámerne do úzadia, snažil sa predstaviť ako bezvýznamné alebo priam popiera jeho
      jestvovanie. Úsilie Maďarov pomaďarčiť Slovanov a to dokazujúce skutočnosti chce autor celkom
      odtajiť. Naozaj nevieme, akým svedomím to mohol vykonať. Robí z nás frázistov, prázdnych
      rečníkov, ba úbožiakov, ktorí na vyzvanie, aby na konventoch a v novinách predložili žaloby a
      ponosy, alebo neboli schopní uviesť nijaké skutočnosti, alebo sa neodvážili ich predniesť.
      Tieto úmyselné prekrúcačky (ináč ich nemožno nazvať) museli každého z nás roztrpčiť, a my
      veríme, že nestranná redakcia Allgemeine Zeitung
    <sup>
     [
     <a class="footnote" href="#ftn.id2579456" name="id2579456">
      77
     </a>
     ]
    </sup>
    nám dožičí miesto na ich vyvrátenie, k čomu nás autor sám vyzval. Pomaďarčovanie
      Slovanov autor prišíva ojedinelým obskúrnym indivíduám, nerozvážnym jazykovým fanatikom a
      zvaľuje ho zo všetkých rozumných ľudí; sme však presvedčení, že autor nebude chcieť pokladať
      grófa Zaya
    <sup>
     [
     <a class="footnote" href="#ftn.id2579482" name="id2579482">
      78
     </a>
     ]
    </sup>
    ani za obskúrne indivíduum a veru ani za nijakého nerozvážneho jazykového
      fanatika, a to tým menej, keďže ho nazýva vlastencom, blatom obhádzaným. Gróf Zay, generálny
      inšpektor evanjelikov (augsburského vyznania), vo svojej nástupnej reči, ktorá vyšla a bola
      rozšírená až v troch jazykoch, vyslovil sa však o pomaďarčovaní takto: „Pomaďarčovanie krajiny
      a jeho účinné napomáhanie je najsvätejšou povinnosťou každého opravdivého vlastenca Uhorska,
      každého zástancu slobody a inteligencie, každého verného poddaného rakúskeho domu, ak nechce
      byť zaslepencom a snaží sa vyhnúť podozreniu z potuteľných úmyslov.“ Tak znie doslovne toto
      miesto, čiže „pomaďarčovanie krajiny je najsvätejšou povinnosťou každého vlastenca“. Gróf
      dodržal verne túto najsvätejšiu povinnosť. Pravda je, zákon ešte nevyslovil pomaďarčovanie
      krajiny a máme aj nádej, že sa taký zákon nikdy nestane skutkom,
    <sup>
     [
     <a class="footnote" href="#ftn.id2579543" name="id2579543">
      79
     </a>
     ]
    </sup>
    ale ak počúvame rečníkov dolnej tabuly, ľahko vyrozumieme, čo za nariadenia by sa
      mohli vyniesť, keby táto tabula bola suverénna.
    <sup>
     [
     <a class="footnote" href="#ftn.id2579560" name="id2579560">
      80
     </a>
     ]
    </sup>
   </p>
   <p>
    Faktov, ako sa všetko používa na pomaďarčovanie Slovanov a Nemcov, je tak mnoho, že sa v
      týchto novinách, aby sme ich nenadužili, nemôžeme pustiť do ich vypočítavania, keď aj tak máme
      nádej, že sa verejnosť čoskoro s nimi zoznámi v osobitnom tlačenom spise.
    <sup>
     [
     <a class="footnote" href="#ftn.id2579592" name="id2579592">
      81
     </a>
     ]
    </sup>
    Veď čože znamenali predtým tie ustavičné útoky maďarských novín proti Slovanom, s
      výnimkou statočného Nemzeti Ujságu?
    <sup>
     [
     <a class="footnote" href="#ftn.id2579614" name="id2579614">
      82
     </a>
     ]
    </sup>
    Čo znamená to natískanie maďarčiny do slovanských chrámov a škôl?
    <sup>
     [
     <a class="footnote" href="#ftn.id2579631" name="id2579631">
      83
     </a>
     ]
    </sup>
    Čo znamenajú tie zákazy generálneho konventu proti spoločnostiam slovanských
      študentov, v ktorých sa oni venujú pestovaniu svojho materinského jazyka? Čo znamená to
      hanobenie tých, ktorí sa ujímajú potlačeného národa? Čo napokon tie nadekrétované vyšetrovania
      a zosadzovania z čestných miest, smerujúce proti tým, čo sa v mene Slovákov pobrali do Viedne
      a hľadajúc záštitu, úctivo odovzdali žaloby Slovanov Jeho Jasnosti kráľovi? Veru dostatočné
      príčiny museli pohnúť Slovanov k tomuto kroku, veď v povahe svojej nie sú oni ľahko vznetliví
      a radšej voľačo vytrpia, než aby sa mali zapliesť do procesov; ale na nastúpenej ceste sú
      vytrvanliví.
   </p>
   <p>
    Autor chce síce verejnosti chytrácky nahovoriť, že záležitosť, o ktorú ide, nie je
      dôležitá, lenže boj, o ktorom Nemci a Slovania toľko popísali, ktorý tak roztrpčil mysle a
      stal sa všeobecným predmetom rozhovorov v Uhorsku, ktorý vyvolal také prudké debaty na
      evanjelických konventoch a o ktorom sa tak živo debatovalo na stoličných zasadnutiach, nemôže
      byť bezvýznamný a jedine tomu sa môže takým zdať, kto ho nechce vidieť a o ňom počuť. Aj
      pohnútky boja hľadá autor iba v osobných, egoistických záujmoch, čiže v nečistých zdrojoch,
      hovoriac, že vzpieranie sa Slovanov vyviera len z neznalosti maďarčiny, z odporu učiť sa ju,
      ako aj z následkov, s tým spojených, totiž zo straty úradov a výdatných miest. Okrem
      niekoľkých svetských sú to hlavne evanjelickí duchovní, ktorí v ustarostenosti o nábožnosť a
      vzdelanie svojich veriacich snažia sa všetky prekážky, ohrožujúce tieto najvyššie dobrá,
      odstrániť a ujímať sa veci svojho národa; títo však nemusia mať strach zo zosadenia a podobne,
      pretože oni sú závislí od slovanských cirkví. Hlavní zástancovia slovanskej spravodlivej veci
      vedia po maďarsky; či je nie autorovi známe, že pán Čaplovič,
    <sup>
     [
     <a class="footnote" href="#ftn.id2579710" name="id2579710">
      84
     </a>
     ]
    </sup>
    tento horlivý zástupca Slovanov, dodával predtým rad dobre napísaných statí
      maďarským novinám a časopisom? Tak je to aj s inými Slovanmi. Potreboval autor vari k
      malichernému boju poznášať aj malicherné prostriedky? Vyhlasujeme mu, že my jeho jazyk
      ovládame, ale chceme napomáhať duchovný život svojho národa, ktorému sa darí iba v materinskom
      jazyku, a domáhame sa svojho práva. Toto sú naše pohnútky.
   </p>
   <p>
    Bolestne sa nás dotkla výčitka, že sme sa vraj na posledných dvoch generálnych konventoch
    <sup>
     [
     <a class="footnote" href="#ftn.id2579741" name="id2579741">
      85
     </a>
     ]
    </sup>
    nebránili a nevedeli sme predložiť nijaké ponosy, keď sme boli k tomu vyzvaní.
      Nevieme, čo si o tom máme myslieť. Toto tvrdenie sa úplne zhoduje s popieraním tendencie o
      pomaďarčovaní Slovanov. Kto sa však zúčastnil na posledných dvoch generálnych konventoch, ten
      si mohol vypočuť reči našich dôstojných superintendentov, pánov Jozeffyho
    <sup>
     [
     <a class="footnote" href="#ftn.id2579791" name="id2579791">
      86
     </a>
     ]
    </sup>
    a Seberíniho,
    <sup>
     [
     <a class="footnote" href="#ftn.id2579803" name="id2579803">
      87
     </a>
     ]
    </sup>
    a viacerých iných, Kuzmányho,
    <sup>
     [
     <a class="footnote" href="#ftn.id2579816" name="id2579816">
      88
     </a>
     ]
    </sup>
    Hodžu,
    <sup>
     [
     <a class="footnote" href="#ftn.id2579827" name="id2579827">
      89
     </a>
     ]
    </sup>
    a mocný hlas Kollárov;
    <sup>
     [
     <a class="footnote" href="#ftn.id2579839" name="id2579839">
      90
     </a>
     ]
    </sup>
    tí všetci nás bránili a žalovali na krivdy spáchané proti nám. Ale ťažko hovoriť
      tam, kde sa hrmotom a krikom prehlušujú hlasy tých, na ktorých sa nevraží, kde sa rečníci
      potupujú a znevažujú, ako sa to stalo našim dôstojným zástupcom. Áno, Slovania len s odporom
      myslia na tie konventy, ktoré namiesto pokojných cirkevných porád stali sa pareniskom
      svetských zámerov a vášní. No aj tak bolo počuť hlas našich obrancov uprostred bohapustého
      hulákania, zaznieval on tam — povedané s naším slovanským básnictvom — „sťa hlas holubice v búrke“.
    <sup>
     [
     <a class="footnote" href="#ftn.id2579875" name="id2579875">
      91
     </a>
     ]
    </sup>
    Rovnako je nepravda, že my na vyzvanie veľaváženého grófa Jána Mailátha,
    <sup>
     [
     <a class="footnote" href="#ftn.id2579889" name="id2579889">
      92
     </a>
     ]
    </sup>
    ktorý preniknutý spravodlivosťou našej veci ponúkol nám Nemzeti Ujság na
      zverejnenie našich ponôs, sme takéto ponosy neposlali. Prichádzali mu ony z mnohých strán, aj
      ja sám poslal som grófovi obšírny článok, ktorý obsahoval naše ponosy, ale jeho uverejneniu
      zastali prekážky do cesty. Sme presvedčení, že onen šľachetný priateľ pravdy a práva to v
      týchto novinách dosvedčí.
    <sup>
     [
     <a class="footnote" href="#ftn.id2579933" name="id2579933">
      93
     </a>
     ]
    </sup>
    <sup>
     [
     <a class="footnote" href="#ftn.id2579939" name="id2579939">
      94
     </a>
     ]
    </sup>
   </p>
   <p>
    Napokon autor váľa na nás podozrenie z rusizmu a politického panslavizmu. Čo sa
      panslavizmu týka, sme my úprimne oddaní panslavizmu
    <span class="emphasis">
     <em>
      literárnemu
     </em>
    </span>
    a na
      plodoch duchovných ostatných slovanských kmeňov, ako Trentowského,
    <sup>
     [
     <a class="footnote" href="#ftn.id2579973" name="id2579973">
      95
     </a>
     ]
    </sup>
    Mickiewicza,
    <sup>
     [
     <a class="footnote" href="#ftn.id2579985" name="id2579985">
      96
     </a>
     ]
    </sup>
    Puškina,
    <sup>
     [
     <a class="footnote" href="#ftn.id2579995" name="id2579995">
      97
     </a>
     ]
    </sup>
    Žukovského,
    <sup>
     [
     <a class="footnote" href="#ftn.id2580007" name="id2580007">
      98
     </a>
     ]
    </sup>
    Palackého, Hanku, Presla,
    <sup>
     [
     <a class="footnote" href="#ftn.id2580021" name="id2580021">
      99
     </a>
     ]
    </sup>
    ktorých diela majú k nám voľný príchod, budeme si vždycky pochutnávať, ako čítame
      a študujeme významné spisy Nemcov, Francúzov a Angličanov; ale o
    <span class="emphasis">
     <em>
      politickom
     </em>
    </span>
    panslavizme nevieme, a ako u nás, tak ani u iných
      slovanských kmeňov ho niet, nejestvuje. S nami Uhro-Slovanmi je to tak, ako to bolo podľa
      Kamila Desmoulinsa
    <sup>
     [
     <a class="footnote" href="#ftn.id2580047" name="id2580047">
      100
     </a>
     ]
    </sup>
    s Francúzmi v časoch hrôzy: bol dakto bohatý — hovorí on — nazvali ho podozrivým,
      bo ten by mohol peniaze použiť na povalenie slobody; bol chudobný, bol nemenej podozrivý, lebo
      by sa mohol dať najať na nepokoje; stránil sa dakto verejného života, „podozrivý, ten kuje
      tajné námery“; vystúpil a pohyboval sa vo verejnom živote, „podozrivý, pretože si chce masy
      získať“. Tak hovoria u nás dirigenti pomaďarčovacej stránky: „V krajine je veľa Slovanov,
      ktorí by si nás mohli podmaniť, až sa uvedomia, nuž treba ich pomaďarčiť; majú súkmeňovcov v
      zahraničí, čiže —; sympatie živia s nimi, teda —; sú to len zlomky národností (nemzet
      töredékei, ako hovorí Pesti Hirlap),
    <sup>
     [
     <a class="footnote" href="#ftn.id2580091" name="id2580091">
      101
     </a>
     ]
    </sup>
    čiže —.“ Refrén bol zakaždým: musia byť pomaďarčení. Keď je vôľa, príčiny sa ľahko
      nájdu. My sme sa však domáhali a domáhame sa vzdelanosti a práva, a tieto statky nám
      kresťanská vlasť upierať nesmie a nemôže.
   </p>
   <p>
    Nemcov sa snaží autor predstaviť ako poddajných a povoľných, ale ako chytrák nezmieňuje sa
      o Sedmohradčanoch. Nevie autor, že aj Sedmohradčania sa lanského roku odobrali k trónu a že
      jedného zo svojich vyslancov na sedmohradskom sneme odvolali z tohoto snemu, lebo sa ukázal vo
      veci maďarčiny povoľnejší? V Uhorsku prejavujú Nemci tiež odpor, ak sa urazia ich práva, o čom
      máme doklady. Boj je tu, je to boj o sväté duchovné imanie, a popierať ho nie je ani čestné,
      ani nemôže byť ničomu na osoh.
   </p>
   <p>
    Týmto sme, dúfame, pánu Lukácsovi odpovedali a svojej povinnosti a výzve bez vášne
      zadosťučinili.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578468" name="ftn.id2578468">
        47
       </a>
       ]
      </sup>
      <span class="emphasis">
       <em>
        Jazykový boj v Uhorsku
       </em>
      </span>
     </p>
     <p>
      Tento Štúrov článok vyšiel pôvodne po nemecky v novinách Allgemeine Zeitung,
          vychádzajúcich v Augsburgu, a to na pokračovanie v č. 166 — 7 (Beilage = príloha) z 15. a
          16. júna 1843 s nadpisom
      <span class="emphasis">
       <em>
        Der Sprachenkampf in Ungarn
       </em>
      </span>
      (Jazykový boj v
          Uhorsku) s podtitulom v zátvorke
      <span class="emphasis">
       <em>
        Von einem Slaven
       </em>
      </span>
      (Od Slovana). Na
          konci je článok datovaný v Bratislave 9. júna 1843 (Pressburg, den 9 Junius 1843) a
          podpísaný plným menom, pravda, v ponemčenej forme:
      <span class="emphasis">
       <em>
        Ludvig Stur
       </em>
      </span>
      . Bola
          to Štúrova reakcia na článok Lukácsa Móricza v tých istých novinách (č. 139 — 141) a s tým
          istým nadpisom. Obidva články v nemeckej pôvodine odtlačil Daniel Rapant v diele Slovenský
          prestolný prosbopis z roku 1842, II, str. 492 až 506 (čl. Lukácsov) a 516 — 525 (Štúrov).
          Vo výbere sme článok preložili z nemčiny do slovenčiny.
     </p>
    </div>
    <div class="footnote">
     <p>
      <sup>
       [
       <a class="para" href="#id2578537" name="ftn.id2578537">
        48
       </a>
       ]
      </sup>
      <span class="emphasis">
       <em>
        Čo sa stalo aj podpísanému…
       </em>
      </span>
      Štúrovi niekoľkokrát odmietli
          maďarské redakcie uverejniť obranné články.
     </p>
    </div>
    <div class="footnote">
     <p>
      <sup>
       [
       <a class="para" href="#id2578558" name="ftn.id2578558">
        49
       </a>
       ]
      </sup>
      <span class="emphasis">
       <em>
        Slovania… pobrali sa… k trónu Jeho Jasnosti…
       </em>
      </span>
      Slovania tu
          znamenajú Slováci, ako aj ďalej. Roku 1842 zorganizovali slovenskí evanjelici prosbopis s
          uvedením ponôs na maďarizačné prechmaty a v júni ho delegácia na čele s Pavlom Jozeffym
          predložila vo Viedni. Štúr bol v úzadí dušou organizovania tejto akcie. (O celej akcii viď
          dvojzväzkové dielo Daniela Rapanta Slovenský prestolný prosbopis z roku 1842, Lipt.
          Mikuláš 1943.)
     </p>
    </div>
    <div class="footnote">
     <p>
      <sup>
       [
       <a class="para" href="#id2578607" name="ftn.id2578607">
        50
       </a>
       ]
      </sup>
      <span class="emphasis">
       <em>
        Vierteljahrsschrift aus und für Ungarn
       </em>
      </span>
      — maďarská revue, ktorá
          vychádzala za redakcie G. Henszlmanna v Lipsku od roku 1843. Poslaním revue bolo po
          nemecky informovať cudzinu o Uhorsku a osobitne zdôvodňovať maďarskú asimilačnú politiku,
          pričom sa zvlášť vyzdvihovala tendencia slovanských národov o vzájomné spojenie a
          priklonenie sa k Rusku (panslavizmus).
     </p>
    </div>
    <div class="footnote">
     <p>
      <sup>
       [
       <a class="para" href="#id2578628" name="ftn.id2578628">
        51
       </a>
       ]
      </sup>
      <span class="emphasis">
       <em>
        Móricz Lukács
       </em>
      </span>
      (1812 — 1881) — maďarský kritik a publicista, od
          roku 1839 člen korešpondent Maďarskej akadémie, ktorý sa v nemeckých novinách Allgemeine
          Zeitung (vychádzali v Augsburgu) dostal do polémie so Štúrom. Článkom Jazykový boj v
          Uhorsku Štúr odpovedá na Lukácsov článok, ktorý pod takým istým nadpisom (Der
          Sprachenkampf in Ungarn) vyšiel v tých istých novinách.
     </p>
    </div>
    <div class="footnote">
     <p>
      <sup>
       [
       <a class="para" href="#id2578705" name="ftn.id2578705">
        52
       </a>
       ]
      </sup>
      <span class="emphasis">
       <em>
        Elek Fényes
       </em>
      </span>
      (1807 — 1876) — maďarský štatistik, člen korešpondent
          Maďarskej akadémie a tabulárny sudca vo viacerých stoliciach, vydal v rokoch 1842 — 3
          dielo v troch zväzkoch Magyarország statistikája, ktoré vyšlo aj po nemecky s názvom
          Statistik des Königreichs Ungarn (I — II, 1843 — 4)
     </p>
    </div>
    <div class="footnote">
     <p>
      <sup>
       [
       <a class="para" href="#id2578734" name="ftn.id2578734">
        53
       </a>
       ]
      </sup>
      <span class="emphasis">
       <em>
        János Bárándy
       </em>
      </span>
      (1788 — 1854) — maďarský štatistik a publicista, v
          diele Magyarország statisticai összes átnézete (Celkový štatistický prehľad Uhorska),
          Viedeň 1842
     </p>
    </div>
    <div class="footnote">
     <p>
      <sup>
       [
       <a class="para" href="#id2578759" name="ftn.id2578759">
        54
       </a>
       ]
      </sup>
      <span class="emphasis">
       <em>
        Prešporok
       </em>
      </span>
      — Bratislava, vtedy hodne nemecké mesto
     </p>
    </div>
    <div class="footnote">
     <p>
      <sup>
       [
       <a class="para" href="#id2578771" name="ftn.id2578771">
        55
       </a>
       ]
      </sup>
      <span class="emphasis">
       <em>
        transsubstančný
       </em>
      </span>
      — pretvorovací
     </p>
    </div>
    <div class="footnote">
     <p>
      <sup>
       [
       <a class="para" href="#id2578795" name="ftn.id2578795">
        56
       </a>
       ]
      </sup>
      <span class="emphasis">
       <em>
        Pál Magda
       </em>
      </span>
      (1770 — 1841) — pochádzajúci z Rožňavy, člen
          korešpondent Maďarskej akadémie, v diele Neueste statistisch-geographische Beschreibung
          des Königreichs Ungarn, Croatien, Slavonien und der ungarischen Militär-Grenze, ktorého
          druhé vydanie vyšlo v Lipsku 1834 (nie 1835, ako uvádza Štúr). Dielo vyšlo bez označenia
          autora.
     </p>
    </div>
    <div class="footnote">
     <p>
      <sup>
       [
       <a class="para" href="#id2578824" name="ftn.id2578824">
        57
       </a>
       ]
      </sup>
      <span class="emphasis">
       <em>
        Pál Magda
       </em>
      </span>
      (1770 — 1841) — pochádzajúci z Rožňavy, člen
          korešpondent Maďarskej akadémie, v diele Neueste statistisch-geographische Beschreibung
          des Königreichs Ungarn, Croatien, Slavonien und der ungarischen Militär-Grenze, ktorého
          druhé vydanie vyšlo v Lipsku 1834 (nie 1835, ako uvádza Štúr). Dielo vyšlo bez označenia
          autora.
     </p>
    </div>
    <div class="footnote">
     <p>
      <sup>
       [
       <a class="para" href="#id2578869" name="ftn.id2578869">
        58
       </a>
       ]
      </sup>
      <span class="emphasis">
       <em>
        Sedmohradskí Nemci
       </em>
      </span>
      (Sasi) podali roku 1842 panovníkovi vo Viedni
          prosbopis, v ktorom sa ponosovali na krivdy, vyplývajúce zo zákona o maďarčine ako úradnom
          jazyku. A na sedmohradskom sneme 12. novembra 1842 sa postavili saskí poslanci proti
          zákonu o maďarčine a žiadali, aby zákony vychádzali v maďarskom i nemeckom jazyku a aby sa
          nemčina mohla používať v styku s úradmi. Keďže sa dvaja poslanci (Štúr hovorí len o
          jednom) nepridali (A. Lészay a J. Löréni) k tomuto protestu, boli zo snemu odvolaní a
          nahradení inými.
     </p>
    </div>
    <div class="footnote">
     <p>
      <sup>
       [
       <a class="para" href="#id2578897" name="ftn.id2578897">
        59
       </a>
       ]
      </sup>
      <span class="emphasis">
       <em>
        Slováci takto bývajú v šiestich stoliciach…
       </em>
      </span>
      — Magda v citovanom
          diele (str. 48) uvádza, že Slováci výhradne obývajú štyri (nie šesť) stolice, a to
          Oravskú, Liptovskú, Zvolenskú a Trenčiansku, v deviatich stoliciach majú väčšinu a v
          dvadsiatich troch menšinu. O Maďaroch autor skutočne píše, že čisto nebývajú ani v jednej
          stolici (doslovne: Maďari bývajú zväčša na rovinách v štyridsiatich stoliciach, a to
          celkom čisto a nepomiešane ani v jednej).
     </p>
    </div>
    <div class="footnote">
     <p>
      <sup>
       [
       <a class="para" href="#id2578922" name="ftn.id2578922">
        60
       </a>
       ]
      </sup>
      <span class="emphasis">
       <em>
        Šokaci
       </em>
      </span>
      — tak nazývajú pravoslávni Srbi Srbov rímskokatolíckeho
          náboženstva
     </p>
    </div>
    <div class="footnote">
     <p>
      <sup>
       [
       <a class="para" href="#id2578935" name="ftn.id2578935">
        61
       </a>
       ]
      </sup>
      <span class="emphasis">
       <em>
        Ráci
       </em>
      </span>
      — názov pre pravoslávnych Srbov zo strany srbských katolíkov
          a odlišných národností
     </p>
    </div>
    <div class="footnote">
     <p>
      <sup>
       [
       <a class="para" href="#id2578957" name="ftn.id2578957">
        62
       </a>
       ]
      </sup>
      <span class="emphasis">
       <em>
        Klementíni
       </em>
      </span>
      — názov pre Albáncov v Srieme
     </p>
    </div>
    <div class="footnote">
     <p>
      <sup>
       [
       <a class="para" href="#id2578970" name="ftn.id2578970">
        63
       </a>
       ]
      </sup>
      <span class="emphasis">
       <em>
        Trákovia
       </em>
      </span>
      — starý kmeň na Balkáne
     </p>
    </div>
    <div class="footnote">
     <p>
      <sup>
       [
       <a class="para" href="#id2578992" name="ftn.id2578992">
        64
       </a>
       ]
      </sup>
      <span class="emphasis">
       <em>
        Mátyás Rath
       </em>
      </span>
      (1749 — 1810) — ev. kňaz, pochádzajúci z Rábu, po
          štúdiách v Bratislave, v nemeckých mestách Göttingen, Kassel a Erlangen osadil sa roku
          1779 v Bratislave a tam sa zapodieval myšlienkou vydávať prvé maďarské noviny, ktorých
          prvé číslo s názvom Magyar Hírmondó (Maďarský posol) vyšlo 1. januára 1780. Noviny
          vychádzali dva razy do týždňa, mali málo odberateľov a roku 1782 sa redaktor rozlúčil s
          ich vydávaním a nasledujúceho roku odišiel za farára do svojho rodiska. Tam pracoval na
          trojzväzkovom nemecko-maďarsko-latinskom slovníku, vydal roku 1787 aj tlačený oznam o ňom
          (Ankündigung eines deutsch-ungarisch-lateinischen Wörter-Buchs), ale slovník potom
          nevyšiel. Rath si neskôr pomaďarčil meno na Rát.
     </p>
    </div>
    <div class="footnote">
     <p>
      <sup>
       [
       <a class="para" href="#id2579034" name="ftn.id2579034">
        65
       </a>
       ]
      </sup>
      <span class="emphasis">
       <em>
        Cisár Jozef II.
       </em>
      </span>
      (1780 — 1790) — stal sa práve reprezentantom
          germanizácie vo svojich krajinách
     </p>
    </div>
    <div class="footnote">
     <p>
      <sup>
       [
       <a class="para" href="#id2579078" name="ftn.id2579078">
        66
       </a>
       ]
      </sup>
      <span class="emphasis">
       <em>
        Slobodné kráľovské mestá
       </em>
      </span>
      — boli vyňaté spod právomoci žúp a mali
          samostatné zriadenie i súdnictvo. Na sneme mali pôvodne samostatné hlasy, ale koncom 17.
          storočia toto právo stratili a mali iba jeden spoločný hlas. Začiatkom 19. storočia sa
          znova začali domáhať svojich pôvodných práv na sneme, čo sa im v obmenách a čiastočne aj
          podarilo dosiahnuť.
     </p>
    </div>
    <div class="footnote">
     <p>
      <sup>
       [
       <a class="para" href="#id2579108" name="ftn.id2579108">
        67
       </a>
       ]
      </sup>
      <span class="emphasis">
       <em>
        Slobodným banským mestám
       </em>
      </span>
      — ktoré boli zväčša na území Slovenska,
          tiež sa upierali samostatné hlasy na sneme
     </p>
    </div>
    <div class="footnote">
     <p>
      <sup>
       [
       <a class="para" href="#id2579134" name="ftn.id2579134">
        68
       </a>
       ]
      </sup>
      <span class="emphasis">
       <em>
        šľachta
       </em>
      </span>
      — správnejšie zemianstvo, ktoré sa na stoličných
          zhromaždeniach neraz ozývalo proti uvádzaniu maďarčiny za rokovací jazyk na stoličných
          zasadnutiach. Takéto zvlášť búrlivé zhromaždenie bolo roku 1842 v Nitrianskej
          stolici.
     </p>
    </div>
    <div class="footnote">
     <p>
      <sup>
       [
       <a class="para" href="#id2579196" name="ftn.id2579196">
        69
       </a>
       ]
      </sup>
      <span class="emphasis">
       <em>
        István Széchenyi
       </em>
      </span>
      (1791 — 1860) — maďarský politik a spisovateľ, z
          ktorého iniciatívy bola založená Maďarská akadémia, maďarské národné kasíno, divadlo,
          položené základy pre dunajskú paroplavbu, pre postavenie reťazového mostu medzi Budínom a
          Pešťou a iné. Bol tiež autorom národohospodárskych diel.
     </p>
    </div>
    <div class="footnote">
    </div>
    <div class="footnote">
     <p>
      <sup>
       [
       <a class="para" href="#id2579244" name="ftn.id2579244">
        71
       </a>
       ]
      </sup>
      <span class="emphasis">
       <em>
        Jiří Palkovič
       </em>
      </span>
      — profesor na ev. lýceu v Bratislave
     </p>
    </div>
    <div class="footnote">
     <p>
      <sup>
       [
       <a class="para" href="#id2579265" name="ftn.id2579265">
        72
       </a>
       ]
      </sup>
      <span class="emphasis">
       <em>
        György Pray
       </em>
      </span>
      (1723 — 1801) — historiograf Uhorska. Štúr odvodzoval
          asi Prayov slovanský pôvod z toho, že pochádzal z Nových Zámkov.
     </p>
    </div>
    <div class="footnote">
     <p>
      <sup>
       [
       <a class="para" href="#id2579279" name="ftn.id2579279">
        73
       </a>
       ]
      </sup>
      <span class="emphasis">
       <em>
        Matej Bel
       </em>
      </span>
      (1684 — 1749) — pôvodom z Očovej, rektor bratislavského
          lýcea, dejepisec a geograf Uhorska
     </p>
    </div>
    <div class="footnote">
     <p>
      <sup>
       [
       <a class="para" href="#id2579321" name="ftn.id2579321">
        74
       </a>
       ]
      </sup>
      <span class="emphasis">
       <em>
        Základinu na vydávanie dobrých spisov
       </em>
      </span>
      navrhol zriadiť začiatkom
          roku 1842 gróf Janko Drašković na zasadnutí Čitaonice v Záhrebe. Vtedy zhromaždenie
          rozhodlo, že sa zo zozbieraného kapitálu má urobiť základ pre Maticu ilýrsku, ktorá sa
          skutočne aj utvorila podľa vzoru Matice srbskej a českej a vydávala diela v národnom
          jazyku.
     </p>
    </div>
    <div class="footnote">
     <p>
      <sup>
       [
       <a class="para" href="#id2579364" name="ftn.id2579364">
        75
       </a>
       ]
      </sup>
      <span class="emphasis">
       <em>
        Municipiálne slobody
       </em>
      </span>
      — výsady stolíc a slobodných kráľovských
          miest
     </p>
    </div>
    <div class="footnote">
     <p>
      <sup>
       [
       <a class="para" href="#id2579380" name="ftn.id2579380">
        76
       </a>
       ]
      </sup>
      <span class="emphasis">
       <em>
        Chorvátskym stavom sa zvyčajne vyčíta sklon ku konzervatívnym
            zásadám…
       </em>
      </span>
      — Chorváti skutočne robili v tom čase konzervatívnu politiku a Štúr
          bol v ich vleku, čo priznáva aj v tejto typicky reformistickej formulácii.
     </p>
    </div>
    <div class="footnote">
     <p>
      <sup>
       [
       <a class="para" href="#id2579456" name="ftn.id2579456">
        77
       </a>
       ]
      </sup>
      <span class="emphasis">
       <em>
        Allgemeine Zeitung
       </em>
      </span>
      — politický denník, založený roku 1798, ktorý
          od roku 1810 vychádzal v Augsburgu. Bol to liberálny nemecký denník, hojne čítaný v
          Uhorsku. Štúr aj neskôr do neho prispieval.
     </p>
    </div>
    <div class="footnote">
     <p>
      <sup>
       [
       <a class="para" href="#id2579482" name="ftn.id2579482">
        78
       </a>
       ]
      </sup>
      <span class="emphasis">
       <em>
        Károly Zay
       </em>
      </span>
      (1797 — 1871) — gróf, bývajúci na svojich majetkoch v
          Uhrovci a Bučanoch, stal sa 10. septembra 1840 generálnym inšpektorom ev. cirkví a škôl v
          Uhorsku a pri tejto príležitosti sa otvorene vyslovil za pomaďarčovanie Uhorska. Jeho reč,
          povedaná v Pešti na generálnom konvente v čase voľby za inšpektora, vyšla tlačou v
          bibličtine, nemčine a maďarčine. Zay túto funkciu využíval aj na úsilie spojiť evanjelikov
          a kalvínov v Uhorsku, za čím sa tiež skrývala snaha o pomaďarčovanie Slovákov. Proti
          Zayovi bojoval najmä Štúr a jeho priateľ J. M. Hurban.
     </p>
    </div>
    <div class="footnote">
     <p>
      <sup>
       [
       <a class="para" href="#id2579543" name="ftn.id2579543">
        79
       </a>
       ]
      </sup>
      <span class="emphasis">
       <em>
        Zákon
       </em>
      </span>
      o madarčine ako výlučnom úradnom jazyku v Uhorsku vyšiel na
          jar 1848.
     </p>
    </div>
    <div class="footnote">
     <p>
      <sup>
       [
       <a class="para" href="#id2579560" name="ftn.id2579560">
        80
       </a>
       ]
      </sup>
      <span class="emphasis">
       <em>
        … keby táto tabula bola suverénna
       </em>
      </span>
      — uhorský snem sa skladal z
          hornej (magnáti) a dolnej (stavy) tabuly. Najviac opozičnosti sa prejavovalo práve v
          dolnej tabule, ale jej rozhodnutia panovník nemusel schváliť, takže Štúr sa spoliehal, že
          panovník neprivolí na maďarizačné zákony.
     </p>
    </div>
    <div class="footnote">
     <p>
      <sup>
       [
       <a class="para" href="#id2579592" name="ftn.id2579592">
        81
       </a>
       ]
      </sup>
      <span class="emphasis">
       <em>
        V osobitnom tlačenom spise
       </em>
      </span>
      — totiž v Štúrovej brožúre (anonymne
          vydanej) Die Beschwerden und Klagen der Slaven in Ungarn über die gesetzwidrigen
          Uebergriffe der Magyaren. Vorgetragen von einem ungarischen Slaven. Lipsko 1843.
     </p>
    </div>
    <div class="footnote">
     <p>
      <sup>
       [
       <a class="para" href="#id2579614" name="ftn.id2579614">
        82
       </a>
       ]
      </sup>
      <span class="emphasis">
       <em>
        Nemzeti Ujság
       </em>
      </span>
      — maďarské konzervatívne noviny, založené roku
          1840. (Prečo sa Štúr takto o nich vyslovuje, o tom viď dalej vo vysvetlivkách.)
     </p>
    </div>
    <div class="footnote">
     <p>
      <sup>
       [
       <a class="para" href="#id2579631" name="ftn.id2579631">
        83
       </a>
       ]
      </sup>
      <span class="emphasis">
       <em>
        Čo znamená to natískanie maďarčiny…
       </em>
      </span>
      — o natískaní maďarčiny a o
          prenasledovaní Slovákov píše Štúr v brožúre Die Beschwerden und Klagen. Tam spomína aj to,
          že Jozeffymu ako vedúcemu prosbopisnej deputácie do Viedne vystrojili šovinisti mačacinu
          (hudbu pod oblokmi na posmech) a vyhlasovali ho za vlastizradcu a Jánovi Čaplovičovi ako
          obrancovi Slovákov navrhovali odobrať zemianstvo. (O zákazoch generálneho konventu viď
          ďalej.)
     </p>
    </div>
    <div class="footnote">
     <p>
      <sup>
       [
       <a class="para" href="#id2579710" name="ftn.id2579710">
        84
       </a>
       ]
      </sup>
      <span class="emphasis">
       <em>
        Ján Čaplovič
       </em>
      </span>
      — prispieval svojimi článkami do časopisov
          Tudományos Gyűjtemény, Magyar Kurir, Hirnök, Századunk, Jelenkor, Társalkodó
     </p>
    </div>
    <div class="footnote">
     <p>
      <sup>
       [
       <a class="para" href="#id2579741" name="ftn.id2579741">
        85
       </a>
       ]
      </sup>
      <span class="emphasis">
       <em>
        Na posledných dvoch generálnych konventoch
       </em>
      </span>
      — t. j. na všeobecných
          zasadnutiach ev. a. v. cirkvi v Pešti roku 1841 a 1842. Tieto dva konventy boli zvlášť
          búrlivé. Na prvom Slovákov obvinili z panslavizmu a protimaďarského zmýšľania a výsledkom
          toho bolo, že generálny konvent zakázal slovenské jazykové ústavy na školách a obmedzil
          ich iba na homiletické cvičenia pre potreby budúcich kňazov; na druhom generálnom konvente
          (1842) napadli slovenských evanjelikov pre prosbopis podaný panovníkovi vo Viedni a
          Kossuth tento krok označil priamo za protimaďarský počin. Na konventoch skutočne vystúpili
          na obranu Slovákov ich reprezentanti, ale často boli v rečiach prehlušovaní nahnanými
          účastníkmi, ktorí vlastne na konvent nepatrili. Jozeffyho dokonca vyzvali, aby sa vzdal
          miesta superintendenta.
     </p>
    </div>
    <div class="footnote">
     <p>
      <sup>
       [
       <a class="para" href="#id2579791" name="ftn.id2579791">
        86
       </a>
       ]
      </sup>
      <span class="emphasis">
       <em>
        Pavol Jozeffy
       </em>
      </span>
      (1775 — 1848) — superintendent (biskup) v
          Tisovci
     </p>
    </div>
    <div class="footnote">
     <p>
      <sup>
       [
       <a class="para" href="#id2579803" name="ftn.id2579803">
        87
       </a>
       ]
      </sup>
      <span class="emphasis">
       <em>
        Ján Seberíni
       </em>
      </span>
      (1780 — 1857) — superintendent v Banskej
          Štiavnici
     </p>
    </div>
    <div class="footnote">
     <p>
      <sup>
       [
       <a class="para" href="#id2579816" name="ftn.id2579816">
        88
       </a>
       ]
      </sup>
      <span class="emphasis">
       <em>
        Karol Kuzmány
       </em>
      </span>
      (1806 — 1866) — v tom čase farár v Banskej
          Bystrici
     </p>
    </div>
    <div class="footnote">
     <p>
      <sup>
       [
       <a class="para" href="#id2579827" name="ftn.id2579827">
        89
       </a>
       ]
      </sup>
      <span class="emphasis">
       <em>
        Michal Miloslav Hodža
       </em>
      </span>
      — farár v Liptovskom Mikuláši
     </p>
    </div>
    <div class="footnote">
     <p>
      <sup>
       [
       <a class="para" href="#id2579839" name="ftn.id2579839">
        90
       </a>
       ]
      </sup>
      <span class="emphasis">
       <em>
        Ján Kollár
       </em>
      </span>
      (1793 — 1852) — básnik, farár v Pešti, ktorého na
          konvente 1842 napadli ešte aj pre jeho cestu do Záhrebu roku 1841 (na prvom konvente teda
          nebol)
     </p>
    </div>
    <div class="footnote">
     <p>
      <sup>
       [
       <a class="para" href="#id2579875" name="ftn.id2579875">
        91
       </a>
       ]
      </sup>
      <span class="emphasis">
       <em>
        Sťa hlas holubice v búrke
       </em>
      </span>
      (v orig.: Wie die Stimme der Bergtaube
          im Ungewitter) — nezistili sme, o aký citát ide
     </p>
    </div>
    <div class="footnote">
     <p>
      <sup>
       [
       <a class="para" href="#id2579889" name="ftn.id2579889">
        92
       </a>
       ]
      </sup>
      <span class="emphasis">
       <em>
        János Mailáth
       </em>
      </span>
      (1786 — 1855) — maďarský historik, publicista a
          konzervatívny politik, člen redakcie Nemzeti Ujság, vyzval v úvodníku týchto novín zo 4.
          januára 1843 Nemaďarov v Uhorsku, aby predostreli verejnosti konkrétne dôkazy o
          maďarizačných prechmatoch, čo by bolo podkladom na prerokovanie tejto otázky na najbližšom
          sneme. Zo slovenskej strany takýto článok napísal Štúr, poslal ho redakcii, ale tá ho pre
          zákaz cenzúry neuverejnila. Preto sa Štúr rozhodol svoj článok spolu ešte s prílohami
          vydať po nemecky v Lipsku s názvom Die Beschwerden und Klagen der Slaven in Ungarn vo
          forme anonymnej brožúry.
     </p>
    </div>
    <div class="footnote">
     <p>
      <sup>
       [
       <a class="para" href="#id2579933" name="ftn.id2579933">
        93
       </a>
       ]
      </sup>
      Už to urobil.
     </p>
    </div>
    <div class="footnote">
     <p>
      <sup>
       [
       <a class="para" href="#id2579939" name="ftn.id2579939">
        94
       </a>
       ]
      </sup>
      <span class="emphasis">
       <em>
        Už to urobil
       </em>
      </span>
      — túto poznámku pripojila redakcia novín pod čiarou.
          Mailáth totiž skutočne uverejnil v Allgemeine Zeitung osvedčenie, datované v Bratislave 5.
          júna 1843, v ktorom vyhlasuje, že Nemzeti Ujságu zaslané články o krivdách Slovanov
          nemohli byť uverejnené, „pretože ich vytlačeniu také prekážky zastali do cesty, ktorých
          odstránenie nie je ani v mojej moci ani v moci redakcie“.
     </p>
    </div>
    <div class="footnote">
     <p>
      <sup>
       [
       <a class="para" href="#id2579973" name="ftn.id2579973">
        95
       </a>
       ]
      </sup>
      <span class="emphasis">
       <em>
        Bronisław Ferdinand Trentowski
       </em>
      </span>
      (1808 — 1869) — poľský
          mesianistický filozof
     </p>
    </div>
    <div class="footnote">
     <p>
      <sup>
       [
       <a class="para" href="#id2579985" name="ftn.id2579985">
        96
       </a>
       ]
      </sup>
      <span class="emphasis">
       <em>
        Adam Mickiewicz
       </em>
      </span>
      (1798 — 1855) — známy poľský básnik
     </p>
    </div>
    <div class="footnote">
     <p>
      <sup>
       [
       <a class="para" href="#id2579995" name="ftn.id2579995">
        97
       </a>
       ]
      </sup>
      <span class="emphasis">
       <em>
        Alexander S. Puškin
       </em>
      </span>
      (1799 — 1837) — známy ruský básnik
     </p>
    </div>
    <div class="footnote">
     <p>
      <sup>
       [
       <a class="para" href="#id2580007" name="ftn.id2580007">
        98
       </a>
       ]
      </sup>
      <span class="emphasis">
       <em>
        Vasilij Andrejevič Žukovskij
       </em>
      </span>
      (1783 — 1852) — prvý ruský básnik,
          ktorého silne zasiahla romantická poézia
     </p>
    </div>
    <div class="footnote">
     <p>
      <sup>
       [
       <a class="para" href="#id2580021" name="ftn.id2580021">
        99
       </a>
       ]
      </sup>
      <span class="emphasis">
       <em>
        Jan Svatopluk Presl
       </em>
      </span>
      (1791 — 1849) — český botanik, profesor na
          pražskej univerzite
     </p>
    </div>
    <div class="footnote">
     <p>
      <sup>
       [
       <a class="para" href="#id2580047" name="ftn.id2580047">
        100
       </a>
       ]
      </sup>
      <span class="emphasis">
       <em>
        Camille Desmoulins
       </em>
      </span>
      (1760 — 1794) — francúzsky revolucionár,
          advokát v Paríži, ktorý v rokoch 1789 — 91 vydával časopis Révolutions de France et du
          Brabant. Zúčastnil sa na útoku na Bastillu. Neskôr bol spolu s Dantonom popravený.
     </p>
    </div>
    <div class="footnote">
     <p>
      <sup>
       [
       <a class="para" href="#id2580091" name="ftn.id2580091">
        101
       </a>
       ]
      </sup>
      <span class="emphasis">
       <em>
        Hirlap
       </em>
      </span>
      — od začiatku roku 1841 vychádzal v Pešti dva razy do
          týždňa Pesti Hirlap, ktorý prinášal úvodníky Lajosa Kossutha. Noviny upútali na seba veľkú
          pozornosť a získali okolo päťtisíc predplatiteľov.
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2580142">
       </a>
       Ponosy a žaloby Slovanov
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2580154" name="id2580154">
      102
     </a>
     ]
    </sup>
    <sup>
     [
     <a class="footnote" href="#ftn.id2580208" name="id2580208">
      103
     </a>
     ]
    </sup>
   </p>
   <p>
   </p>
   <p>
    Gróf Ján Mailáth, slávne známy učenému svetu svojimi historickými dielami, uverejnil
      začiatkom tohoto roku v Národných novinách (Nemzeti Ujság) článok s nadpisom Vlastenectvo a
      národnosť, v ktorom s nezaujatosťou a nestrannosťou, nemajúcou páru v maďarských časopisoch,
      rozvíja jazykové pomery Uhorska, odkazuje Maďarstvo do patričných medzí a končí výzvou na
      všetkých nemaďarských obyvateľov krajiny, aby čo najpodrobnejšie zverejnili skutočnosti,
      ktorými sa cítia poškodení.
   </p>
   <p>
    Pokladali sme za svoju povinnosť vyhovieť tejto výzve, týkajúcej sa predovšetkým nás
      Slovanov, tým viac, lebo ona sa jasne zakladá na šľachetnom úmysle: verejne zoznámiť s našimi
      ponosami, aby sa im na nastávajúcom sneme, ak sa ukážu opodstatnené, odpomohlo, aby sa
      odstránilo akékoľvek bezprávie a vyhlo sa budúcim príkoriam. Šľachetný gróf patrí do počtu
      tých vlastencov, ktorí — povznesení nad malichernú národnú márnomyseľnosť a nezaslepení
      národnými predsudkami — pozdvihujú svoje hlasy za posvätné právo a bojujú proti bezpráviu,
      nech je ono na ktorejkoľvek strane. Jemu teda a rovnako zmýšľajúcim adresujeme predovšetkým
      svoje slová v tomto článku, ktorého úlohou je predstaviť, že sa cítime a čím sa cítime my
      Slovania v Uhorsku urazení a poškodení vo svojich posvätných a neodcudziteľných právach.
   </p>
   <p>
    Každý národ je v najvrúcnejšom spojení so svojím jazykom. V ňom ako prvom produkte
      teoretického ducha odráža sa národ; jazyk je teda najistejším znakom podstaty a samobytnosti
      každého národa. Národ práve tak ako jednotlivec prejavuje jazykom svoje najhlbšie vnútro, v
      jazyku takrečeno stelesňuje svojho ducha; táto vonkajšia podoba presne zodpovedá vnútru národa
      na všetkých stupňoch jeho vývinu, v jazyku a s jazykom sa vyvíja duch národa ako v
      najzodpovedajúcejšej mu forme: oba sú navzájom závislé a jeden bez druhého nemôžu teda
      jestvovať.
   </p>
   <p>
    Pretože teda vnútro národa je zahrnuté v tejto vonkajšej forme a ona mu vyhovuje, samo
      sebou sa rozumie, že každý sa môže vrúcne modliť iba vo svojom materinskom jazyku, každý len v
      ňom prejaví nadšenie svojej hrude v speve, lebo piesne v cudzom jazyku, aj keď sú mu
      zrozumiteľné, predsa nemôžu verne vyjadriť hnutia jeho mysle a stavy duše. Aký dojemný je
      materinský jazyk, myslím, cíti a vie každý; na dôkaz toho uspokojíme sa s príkladom, ktorý
      uvedieme z oblasti nám už vzdialeného klasického sveta.
   </p>
   <p>
    Bolo to na výprave k Tróji, keď Gréci zraneného hrdinu Filokteta,
    <sup>
     [
     <a class="footnote" href="#ftn.id2580314" name="id2580314">
      104
     </a>
     ]
    </sup>
    pretože nevedeli už vydržať jeho bedákanie a okrem toho pokladali ranu za
      nebezpečnú i obávali sa o svoje zdravie, vysadili na ostrov Lemnos, vtedy ešte pustý. Deväť
      rokov — tak rozprávajú starí — strávil na tomto pustom ostrove šľachetný opustený hrdina a až
      desiaty rok poslal mu do pošmúrnych dní radostný lúč. Gréci totiž, umdlievajúc pri obliehaní
      Tróje a ešte stále nevidiac nijaké šťastné východisko, rozpamätali sa teraz na svojho hrdinu a
      priateľa, zanechaného na pustom ostrove, a zároveň aj na Herkulove
    <sup>
     [
     <a class="footnote" href="#ftn.id2580344" name="id2580344">
      105
     </a>
     ]
    </sup>
    šípy, ktoré mal u seba a bez ktorých — ako vyhlásilo orákulum
    <sup>
     [
     <a class="footnote" href="#ftn.id2580364" name="id2580364">
      106
     </a>
     ]
    </sup>
    — nebolo možné dobyť Tróju. Vybral sa teda na cestu k nemu Neoptolemos, syn
      Achillov, s jeho voľakedajším nepriateľom, božským Odyseom. Opustený hrdina už zďaleka zbadal
      loď a keď po zakotvení videl lodníkov vystupovať na breh v gréckom odeve, ponáhľal sa im
      naproti, hoci len krivkajúc, lebo rana mu ešte nebola zahojená. „Vidím vás v gréckom odeve,
      drahí pocestní — volal — ste vy naozaj Gréci?“ A keď počul Neoptolema odpovedať po grécky,
      zvolal od radosti: „Ó, vy milé hlasy Grécka! Ako rozkošne, ako sladko znova zniete mojim
      ušiam!“ A dávno nepocítená radosť mu vylúdila slzy z unaveného oka. Vskutku krásna, nádherná
      scéna!
   </p>
   <p>
    Z tohoto tesného spojenia vnútra národa s jazykom ako jeho vonkajškom možno si ďalej
      vysvetliť, že sa duch a génius nikdy neoddialili od svojho národa, lebo by v cudzom jazyku
      nemohli dokonale vyjadriť svoje vnútro. Tak Thukydides
    <sup>
     [
     <a class="footnote" href="#ftn.id2580415" name="id2580415">
      107
     </a>
     ]
    </sup>
    a Euripides
    <sup>
     [
     <a class="footnote" href="#ftn.id2580428" name="id2580428">
      108
     </a>
     ]
    </sup>
    atď. mohli byť tým, čím boli, len v gréčtine, Corneille,
    <sup>
     [
     <a class="footnote" href="#ftn.id2580441" name="id2580441">
      109
     </a>
     ]
    </sup>
    Racine,
    <sup>
     [
     <a class="footnote" href="#ftn.id2580452" name="id2580452">
      110
     </a>
     ]
    </sup>
    Thiers
    <sup>
     [
     <a class="footnote" href="#ftn.id2580463" name="id2580463">
      111
     </a>
     ]
    </sup>
    len vo francúzštine a Schiller,
    <sup>
     [
     <a class="footnote" href="#ftn.id2580478" name="id2580478">
      112
     </a>
     ]
    </sup>
    Goethe
    <sup>
     [
     <a class="footnote" href="#ftn.id2580488" name="id2580488">
      113
     </a>
     ]
    </sup>
    len v nemčine. Ak voľakto odpadol od svojho národa, národ tým nič neutrpel,
      pretože v ňom nestratil ani múdru hlavu, ani veľký talent.
   </p>
   <p>
    Tak si možno tiež ľahko vysvetliť, že ten, čo bol bez určitého materinského jazyka a vo
      svojom detstve sa naraz učil viaceré jazyky, nikdy nevynikne a nemá pevný charakter, lež je
      nestály a vrtkavý, pretože ani jeden jazyk nezaúčinkoval hlboko na jeho rozum a jeho srdce.
      Nevie sa dokonale vyjadriť ani v jednom jazyku; tento nedostatok znamená, že rozum sa náležite
      nerozvinul a pre nedostatočnú zásobu slov sa ani nemohol, veď bez pomoci slov nie je možné
      myslieť. Čo však platí o jednotlivcovi, to možno vztiahnuť aj na celý národ. Vnútro národa sa
      prejavuje prostredníctvom jeho jazyka a ten je bohatý najmä na také pojmy, z takej duchovnej a
      životnej oblasti, ktoré zodpovedajú jeho vnútru, čo treba tak rozumieť, že pri inakšej
      podstate národa by aj jeho jazyk bol inakší, a naopak, z inakšieho ustrojenia jazyka by sa
      dalo uzavierať na inakšiu podstatu národa a jeho duchovná činnosť by bola v presnom spojení s
      ním. Zaviedlo by nás príliš ďaleko, keby sme chceli vyčerpať tento predmet, na čo by bola
      potrebná osobitná dlhá rozprava, a preto sa tu obmedzíme iba na uvedenie príkladov z nemčiny a
      francúzštiny. Je známe, že francúzsky národ má obzvláštnu príchylnosť k spoločenskosti, pre
      tento sklon k spoločenskosti je aj jeho jazyk zvlášť bohatý na pojmy a zodpovedajúce výrazy
      pre rozličné spoločenské vzťahy a viac alebo menej prešla táto časť jeho jazyka aj do jazykov
      väčšiny európskych národov, dôkaz to, že spoločenský život nedosiahol ešte u nich taký vysoký
      stupeň ako u Francúzov. Zosústredením a vyvrcholením spoločenského života je štát (l’état) — s
      týmto pojmom sa v maďarčine nekryje ani birodalom,
    <sup>
     [
     <a class="footnote" href="#ftn.id2580569" name="id2580569">
      114
     </a>
     ]
    </sup>
    ani ország.
    <sup>
     [
     <a class="footnote" href="#ftn.id2580578" name="id2580578">
      115
     </a>
     ]
    </sup>
    Preto francúzština oplýva takými slovami, ktoré označujú štátne vzťahy a medzi
      nimi je mnoho takých, ktoré sú jedine vo francúzštine. Na dokázanie postačí niekoľko
      príkladov. Tak do prvej skupiny patria: salle,
    <sup>
     [
     <a class="footnote" href="#ftn.id2580595" name="id2580595">
      116
     </a>
     ]
    </sup>
    salon,
    <sup>
     [
     <a class="footnote" href="#ftn.id2580603" name="id2580603">
      117
     </a>
     ]
    </sup>
    compagnon,
    <sup>
     [
     <a class="footnote" href="#ftn.id2580612" name="id2580612">
      118
     </a>
     ]
    </sup>
    compagnie,
    <sup>
     [
     <a class="footnote" href="#ftn.id2580620" name="id2580620">
      119
     </a>
     ]
    </sup>
    communauté,
    <sup>
     [
     <a class="footnote" href="#ftn.id2580630" name="id2580630">
      120
     </a>
     ]
    </sup>
    négoce,
    <sup>
     [
     <a class="footnote" href="#ftn.id2580639" name="id2580639">
      121
     </a>
     ]
    </sup>
    trafic,
    <sup>
     [
     <a class="footnote" href="#ftn.id2580647" name="id2580647">
      122
     </a>
     ]
    </sup>
    intrigue,
    <sup>
     [
     <a class="footnote" href="#ftn.id2580656" name="id2580656">
      123
     </a>
     ]
    </sup>
    comptoir,
    <sup>
     [
     <a class="footnote" href="#ftn.id2580664" name="id2580664">
      124
     </a>
     ]
    </sup>
    marque,
    <sup>
     [
     <a class="footnote" href="#ftn.id2580674" name="id2580674">
      125
     </a>
     ]
    </sup>
    accorder,
    <sup>
     [
     <a class="footnote" href="#ftn.id2580682" name="id2580682">
      126
     </a>
     ]
    </sup>
    raconter,
    <sup>
     [
     <a class="footnote" href="#ftn.id2580691" name="id2580691">
      127
     </a>
     ]
    </sup>
    récit,
    <sup>
     [
     <a class="footnote" href="#ftn.id2580700" name="id2580700">
      128
     </a>
     ]
    </sup>
    pourparler,
    <sup>
     [
     <a class="footnote" href="#ftn.id2580709" name="id2580709">
      129
     </a>
     ]
    </sup>
    raisonner,
    <sup>
     [
     <a class="footnote" href="#ftn.id2580718" name="id2580718">
      130
     </a>
     ]
    </sup>
    plaidoyer,
    <sup>
     [
     <a class="footnote" href="#ftn.id2580728" name="id2580728">
      131
     </a>
     ]
    </sup>
    haranguer
    <sup>
     [
     <a class="footnote" href="#ftn.id2580737" name="id2580737">
      132
     </a>
     ]
    </sup>
    atď., do druhej: l’état, souveraineté,
    <sup>
     [
     <a class="footnote" href="#ftn.id2580757" name="id2580757">
      133
     </a>
     ]
    </sup>
    suzeraineté,
    <sup>
     [
     <a class="footnote" href="#ftn.id2580767" name="id2580767">
      134
     </a>
     ]
    </sup>
    ambassadeur,
    <sup>
     [
     <a class="footnote" href="#ftn.id2580776" name="id2580776">
      135
     </a>
     ]
    </sup>
    légat,
    <sup>
     [
     <a class="footnote" href="#ftn.id2580785" name="id2580785">
      136
     </a>
     ]
    </sup>
    agent,
    <sup>
     [
     <a class="footnote" href="#ftn.id2580794" name="id2580794">
      137
     </a>
     ]
    </sup>
    négociant,
    <sup>
     [
     <a class="footnote" href="#ftn.id2580804" name="id2580804">
      138
     </a>
     ]
    </sup>
    délégué,
    <sup>
     [
     <a class="footnote" href="#ftn.id2580813" name="id2580813">
      139
     </a>
     ]
    </sup>
    ministre résident,
    <sup>
     [
     <a class="footnote" href="#ftn.id2580823" name="id2580823">
      140
     </a>
     ]
    </sup>
    attaché,
    <sup>
     [
     <a class="footnote" href="#ftn.id2580836" name="id2580836">
      141
     </a>
     ]
    </sup>
    ministere,
    <sup>
     [
     <a class="footnote" href="#ftn.id2580846" name="id2580846">
      142
     </a>
     ]
    </sup>
    parti
    <sup>
     [
     <a class="footnote" href="#ftn.id2580855" name="id2580855">
      143
     </a>
     ]
    </sup>
    atď. Produktom spoločenského života je rečnícke umenie, ktoré je v rozkvete najmä
      tam, kde ho jazyk napomáha. A veru aj sú vo francúzskom parlamente chýrni rečníci, ktorí
      výrečnosťou prevyšujú všetkých rečníkov európskych národov, napr. Berryer,
    <sup>
     [
     <a class="footnote" href="#ftn.id2580874" name="id2580874">
      144
     </a>
     ]
    </sup>
    Thiers, Lamartine,
    <sup>
     [
     <a class="footnote" href="#ftn.id2580887" name="id2580887">
      145
     </a>
     ]
    </sup>
    Guizot,
    <sup>
     [
     <a class="footnote" href="#ftn.id2580898" name="id2580898">
      146
     </a>
     ]
    </sup>
    Odilon Barrot
    <sup>
     [
     <a class="footnote" href="#ftn.id2580914" name="id2580914">
      147
     </a>
     ]
    </sup>
    atď. V Nemecku sú tiež parlamenty,
    <sup>
     [
     <a class="footnote" href="#ftn.id2580931" name="id2580931">
      148
     </a>
     ]
    </sup>
    a predsa nepoznáme ani jediného význačného rečníka, hoci parlamentov je dosť. Ja
      sám som mal šťastie počúvať nemeckých rečníkov
    <sup>
     [
     <a class="footnote" href="#ftn.id2580948" name="id2580948">
      149
     </a>
     ]
    </sup>
    v chrámoch a na univerzitách, no úprimne musím vyznať, že moju pozornosť nikdy
      nezaujal sám prednes, ale jedine prednášaný námet, dôkladne vystihnutý a hlboko premyslený.
      Hĺbkou myslenia je nemecký národ pred všetkými ostatnými, a preto aj najväčšmi spôsobilý
      pochopiť vývin ducha a podstatu vecí. Toto vnútro národa sa odráža aj v jeho jazyku; o tom sa
      najlepšie presvedčíme, ak si všimneme výrazy, ktoré tento jazyk používa na označovanie týchto
      vnútorných vzťahov, ako: die Sache ergründen,
    <sup>
     [
     <a class="footnote" href="#ftn.id2580971" name="id2580971">
      150
     </a>
     ]
    </sup>
    erfassen, erörtern, sich in die Sache vertiefen,
    <sup>
     [
     <a class="footnote" href="#ftn.id2580984" name="id2580984">
      151
     </a>
     ]
    </sup>
    versenken, auf die Sache einzugehen
    <sup>
     [
     <a class="footnote" href="#ftn.id2580995" name="id2580995">
      152
     </a>
     ]
    </sup>
    atď. Nemčina presne rozlišuje rozličné momenty ducha, ako Geist,
    <sup>
     [
     <a class="footnote" href="#ftn.id2581007" name="id2581007">
      153
     </a>
     ]
    </sup>
    Seele,
    <sup>
     [
     <a class="footnote" href="#ftn.id2581015" name="id2581015">
      154
     </a>
     ]
    </sup>
    a jej patria slová: Bewusstsein,
    <sup>
     [
     <a class="footnote" href="#ftn.id2581025" name="id2581025">
      155
     </a>
     ]
    </sup>
    Selbstbewusstsein,
    <sup>
     [
     <a class="footnote" href="#ftn.id2581034" name="id2581034">
      156
     </a>
     ]
    </sup>
    Gewissen,
    <sup>
     [
     <a class="footnote" href="#ftn.id2581043" name="id2581043">
      157
     </a>
     ]
    </sup>
    ktoré pojmy sú medzi sebou úplne rozdielne. Ináč je to vo francúzštine, kde sa pri
      výraze Bewusstsein a Gewissen používa jedno a to isté slovo conscience,
    <sup>
     [
     <a class="footnote" href="#ftn.id2581057" name="id2581057">
      158
     </a>
     ]
    </sup>
    čo je veľký nedostatok. Mohol by síce niekto namietať, že podobné výrazy by sa
      našli aj v iných jazykoch, napr. v maďarčine; isteže, odpovedáme mu, ale sú to preklady z
      nemčiny. Výraz Gemüth
    <sup>
     [
     <a class="footnote" href="#ftn.id2581074" name="id2581074">
      159
     </a>
     ]
    </sup>
    je teda majetkom nemčiny, a ani Angličan — ktorého mind
    <sup>
     [
     <a class="footnote" href="#ftn.id2581088" name="id2581088">
      160
     </a>
     ]
    </sup>
    a soul
    <sup>
     [
     <a class="footnote" href="#ftn.id2581096" name="id2581096">
      161
     </a>
     ]
    </sup>
    to neoznačuje — ani Francúz ani žiaden iný európsky národ nie je schopný to
      vyjadriť, pretože všetkým týmto národom chýba určitý duchovný stav, z ktorého sa rodí Gemüth.
      Pojem Gemüth však čo najužšie súvisí s tichým spôsobom uvažovania, a u Nemcov ani nevidíme,
      ako ani v celých ich dejinách, to nenazdajné vzplanutie, ako ho pozorujeme u iných národov.
      Ani jeden európsky národ v prítomnosti nemá jazyk, ktorý by sa tak hodil pre štúdium filozofie
      ako nemčina, a Nemci môžu byť na to právom hrdí. Abstraktná filozofia
    <sup>
     [
     <a class="footnote" href="#ftn.id2581116" name="id2581116">
      162
     </a>
     ]
    </sup>
    je ozdobou a najskvostnejším klenotom nemeckého ducha a jemu zodpovedajúci jazyk
      akoby výplodom tohoto smeru ducha. Rímsky národ nemal filozofiu v tomto zmysle, veď ani jeho
      jazyk nebol na to uspôsobený, o čom sa presvedčíme pri bližšom skúmaní scholastickej filozofie.
    <sup>
     [
     <a class="footnote" href="#ftn.id2581138" name="id2581138">
      163
     </a>
     ]
    </sup>
    Scholastici, na ktorých naskrze nesmieme pozerať opovržlivo po spôsobe
      poniektorých nevedomcov, kuli — aby len akosi mohli vyjadriť svoje myšlienky — nové latinské
      slová, ktoré nazývame barbarskými, akými aj sú, ale svedčia o duchovnom snažení a zároveň sú
      dôkazom, že latinčina sa pre tento duchovný vývin nehodí. Len čo sa reformáciou nemecký duch
      mocne zobudil a zapálil, latinčina sa odstránila, lebo už nevyhovovala náročnej duchovnej
      činnosti, a filozofia sa tiež preniesla z úzkych hraníc latinčiny na šíre pole nemčiny, čo
      znamenalo jej rozkvet. — V takom úzkom spojení je jazyk s vnútrom národa a každého človeka.
   </p>
   <p>
    Jazyk je ďalej zvláštnym druhom nazerania na svet každého národa a čím je národ
      dokonalejší, duchovne bohatší, tým je dokonalejší aj jeho svetonáhľad, vyjadrený jazykom.
      Nemôžeme sa púšťať do vyčerpania tohoto bohatého námetu, lebo keby sme sa chceli dotknúť čo i
      len niektorých častí, potrebovali by sme na to obsiahlu rozpravu, a preto spomenieme iba, že
      dokonalejší a bohatší jazyk poukazuje na dokonalejšieho a silnejšieho národného ducha. Tie
      národy, ktorých jazyk prevyšuje v tomto ohľade iné národy, vyznamenali sa v dejinách dosiaľ
      nielen svojou
    <span class="emphasis">
     <em>
      silou
     </em>
    </span>
    , ale aj tým, že boli určovateľmi ľudskosti a
      držiteľmi hegemónie nad svetom. Sú to takzvané indoeurópske národy, ku ktorým patria v Ázii:
      Indovia, Afgánci, Médi, Peržania, a v Európe: Gréci, Rimania, Galovia, Nemci a Slovania.
      Jazyky všetkých týchto národov pochádzajú zo spoločného prameňa; niet tu miesta dokazovať to,
      veď medzi učencami bola táto otázka už dávno vyriešená a medzi nimi niet o tom najmenšej
      pochybnosti. A či to neboli Indovia, Médi a Peržania, ktorí boli mimoriadne silní v Ázii? Či
      to neboli Gréci, Rimania, Galovia a Nemci, ktorí vládli v Európe a prostredníctvom Európy nad
      svetom? Tieto národy boli dosiaľ takrečeno slnkom našej zeme, ktorého svetlo osvecovalo aj
      ostatné národy, čo krúžili vôkol neho a zhrievali sa na jeho dobrotivých lúčoch. Ony sú
      opravdivými aristokratmi ľudstva v ušľachtilom zmysle! Kto teda berie jeden jazyk ako druhý,
      kto sa mylne domnieva, že sú všetky rovnaké a nedbá o to, aký jazyk národ používa, ten je v
      tejto veci nevzdelanec, keby si ostatne čokoľvek namýšľal o svojom vzdelaní. Čím je národ
      duchovne chudobnejší, tým bude chudobnejší aj jeho jazyk, ako aj naopak: chudoba jazyka je
      dôkazom duchovnej chudoby národa. Jazykoveda vykonala v našom storočí také obrovské pokroky,
      že kto neprešiel jej dráhou a neprelistoval veľmi usilovne slávne diela Grimma,
    <sup>
     [
     <a class="footnote" href="#ftn.id2581238" name="id2581238">
      164
     </a>
     ]
    </sup>
    Boppa,
    <sup>
     [
     <a class="footnote" href="#ftn.id2581252" name="id2581252">
      165
     </a>
     ]
    </sup>
    Potta,
    <sup>
     [
     <a class="footnote" href="#ftn.id2581267" name="id2581267">
      166
     </a>
     ]
    </sup>
    Bindseila,
    <sup>
     [
     <a class="footnote" href="#ftn.id2581282" name="id2581282">
      167
     </a>
     ]
    </sup>
    Humboldta,
    <sup>
     [
     <a class="footnote" href="#ftn.id2581292" name="id2581292">
      168
     </a>
     ]
    </sup>
    Silvestra de Sacy
    <sup>
     [
     <a class="footnote" href="#ftn.id2581308" name="id2581308">
      169
     </a>
     ]
    </sup>
    a Wilsona,
    <sup>
     [
     <a class="footnote" href="#ftn.id2581320" name="id2581320">
      170
     </a>
     ]
    </sup>
    počínal by si naozaj múdro, keby si odpustil mudrovania o jazyku, lebo v tomto
      prípade nerobí nič iné, než znova mláti dávno vymlátenú slamu a vypráva do vetra.
   </p>
   <p>
    Ďalej je jazyk znakom
    <span class="emphasis">
     <em>
      osobnosti
     </em>
    </span>
    , to znamená, národ hovorí svojím
      jazykom, že patrí sám sebe, že poslúcha svoj vlastný rozum a v duchovnej oblasti je
      samostatný, to znamená, že jazyk ako vonkajší výraz jeho ducha stačí mu pre rozvoj jeho
      ľudskosti. Národ obstojí ako národ len spolu s jazykom, bez neho by ním nebol; ak má teda
      osobitný jazyk, uzná sa za národ a ako takému patrí mu právo
    <span class="emphasis">
     <em>
      udržať si isté
        postavenie vo svete
     </em>
    </span>
    . Národ, ktorý stratí svoj jazyk a splynie s cudzím národom,
      doznáva skutkom, že nie je schopný svojím osobitným spôsobom sa rozvíjať, že jeho duch nie je
      nadostač silný pre takýto rozvoj a tak je prinútený rozplynúť sa v duchu iného národa a v jeho
      atribúte, jeho jazyku; ten národ však, ktorý inému národu svoj jazyk natíska, hovorí:
    <span class="emphasis">
     <em>
      nebol vraj schopný samostatne sa rozvíjať v ľudskosti
     </em>
    </span>
    . Takto vyhynuli
      mnohé americké národy, keď Európania dorazili aj do tohoto svetadielu, a pripadá nám to, ako
      keby ich bol mocný dych Európanov zničil. Podobne vymizli viaceré fínske národy, ako Méri a Vézi
    <sup>
     [
     <a class="footnote" href="#ftn.id2581391" name="id2581391">
      171
     </a>
     ]
    </sup>
    v Rusku, a nevedeli by sme ani ich mená, keby ich nebol starý ruský dejepisec
      Nestor spomenul vo svojej kronike. No ak niektorý národ opováži sa nútiť k odrieknutiu sa
      vlastného materinského jazyka taký národ, ktorý sa môže duchovne vyvíjať vo svojom jazyku, je
      to preň najsurovejšia urážka, lebo tým sa mu upiera právo vlastnej schopnosti v jeho duchovnej
      podstate, ďalej ľudskosť i právo na jeho samostatnosť medzi jeho blížnymi. Lebo národ, kým si
      udrží svoju samostatnosť, je údom ľudstva, ale ak sa zleje dovedna s iným národom, stáva sa
      len žilkou, a preto každý šľachetný národ, ak
    <span class="emphasis">
     <em>
      je to v jeho moci
     </em>
    </span>
    , zvolí si
      veru istotne len to prvé.
   </p>
   <p>
    Zo všetkého, čo sme dosiaľ uviedli, vysvitá, že národ, ktorý iný národ núti, aby sa
      odriekol vlastného materinského jazyka, vnucuje mu taký vonkajšok, ktorý nezodpovedá jeho
      vnútru, natíska mu svetonáhľad, v ktorom sa úplne cudzo cíti, a snaží sa olúpiť ho o práva
      jeho osobnosti, keďže mu upiera duchovný vývin vo vlastnom duchu. Ale všetko toto je duchovným
      vlastníctvom, preto veru právom vzbĺkne v každom národe plameň hnevu, ak sa nejaká cudzia moc
      snaží olúpiť ho o jeho duchovné statky, lebo imanie ducha je sväté, pretože duch je základom
      človečenstva. A toto všetko sa pácha na nás Slovanoch, keď verejne počúvame hovoriť, že sa
      musíme pomaďarčiť. Ale my, súc si dobre vedomí svojej sily a svojej schopnosti pre ľudský
      vývin, staviame sa proti tomuto zámeru a postavíme sa proti nemu, opretí o svoje spravodlivé
      právo, a v obrane svojich duchovných statkov radšej všetko vytrpíme, pamätliví toho, že ten,
      kto si svojho ducha ako obsah človečenstva dovolí šliapať, je bedár a robí sa nehodným
      samostatnosti v národnej rodine ľudstva. Nech tu však nik neuvádza dôvody, ktoré vyhlasujú
      naše pomaďarčenie za nevyhnutné; veď duch si je sám sebe cieľom, čiže bolo by strašným
      hriechom použiť ho za prostriedok, a duchovné statky sú vznešenejšie a svätejšie než všetky
      hmotné. Tvrdením, že nás treba pomaďarčiť, je jasne vypovedané, že sa tým zamýšľa zničiť naše
      vnútro prostredníctvom naskrze nezodpovedajúceho mu vonkajšku, nanútiť nášmu duchu taký spôsob
      myslenia, ktorý mu je naprosto cudzí; a úsilím maďarizovať nás sa nám nahovára, že nie sme
      schopní pestovať svojho ducha a vzhľadom na svoju národnosť nie sme hodní zaujať miesto medzi
      ostatnými kmeňmi krajiny. A toto, blahorodý pán gróf, je naša prvá a najdôležitejšia žaloba,
      že totiž zásada o nevyhnutnom našom pomaďarčení bola už tak často verejne vyslovená a uznaná;
      toto je základný náš útlak, pretože sa ako zásada aplikuje na všetko ostatné. Z nej
      vyplývajúce urážky, ohovárky a očierňovania treba pokladať za jeho dôsledky a ak teda chceme s
      nimi skoncovať, musíme vysušiť prameň, z ktorého vyvierajú, to jest, musí sa verejne a
      slávnostne vypovedať, že pomaďarčenie Slovanov nie je nevyhnutné. Ale nepostačí ešte ani toto
      vyhlásenie, lež musí sa aj úradne na tom pracovať, aby z toho ani najmenšia stopa nezostala,
      slovom: maďarský národ musí celkom a neodvolateľne na večné časy upustiť od pomaďarčovania
      Slovanov. Kým sa toto nestane, a to v najostrejšej forme, budú ďalej trvať aj všetky ponosy,
      dôvera sa nebude zosilňovať a vytúžený anjel pokoja sa nevráti medzi nás. Je teda predovšetkým
      potrebné, aby budúci snem aj v tomto ohľade niečo rozhodol, zásadu pomaďarčovania ako
      bezprávnu, podlú a nespravodlivú odsúdil a najmä na to naliehal, aby sa nikdy nemohla obnoviť;
      až potom môže svornosť zavládnuť medzi nami. Čo sa nás týka, my sa tešíme z duchovného
      prebúdzania maďarského národa ako zo svojich blížnych a spoluobčanov, s ktorými sme sa dosiaľ
      podieľali na radostiach i bôľoch, s ktorými sme spoločne neraz svojou krvou napájali otcovskú
      zem vo vojnách proti lúpeživým barbarským hordám, a blahoželáme im k nastúpenej ceste a
      rovnako tiež uznávame, že je potrebné, aby sa vzdelanejší nášho národa učili a poznali
      maďarský jazyk — nakoľko si to styk s našimi spoluobčanmi vyžaduje alebo iné okolnosti so
      sebou prinášajú — ale naskrze ho nechceme upotrebovať v našom duchovnom živote, lebo v ňom
      nemôžeme uskutočniť svoj duchovný vývin, a pri svojom duchovnom rozvoji chceme používať len
      svoju materčinu ako po svojich otcoch zdedenú posvätnú relikviu a nikdy sa jej nezriekneme v
      tom pevnom presvedčení, že národ náš nezahynie a zahynúť nemôže, lež že aj on po mnohých
      búrlivých dňoch v nádhernom rozkvete vystúpi na divadlo ľudstva a zaujme čestné miesto v našej
      vlasti. K tomu neodopri nám, ó, veľký bože, pomoc svoju!
   </p>
   <p>
    A ktože by sa aj chcel zriecť svojho materinského jazyka, v ktorom sa dávno zosnulí
      otcovia prihovárajú svojmu neskoršiemu potomstvu, ktorý prechádzal z pokolenia na pokolenie
      sťa posvätné dedičstvo, v ktorom si každý národ ospevuje a vypráva svoj život a svoje činy a
      odkazuje ich svojim potomkom? Ktože by sa aj chcel odriecť toho jazyka, v ktorom sa každý k
      bohu povznáša, v ktorom najdokonalejšieho ducha zvelebuje, v ktorom sa zo svojho bytia teší?
      Ó, nie, toho sa nezriekneme a v našom srdci žije tíšivá nádej, že maďarský národ uzná svätosť
      našich snažení, načo odbije hodina zmierenia. Veď už čujeme hlas zmierenia z úst grófa Štefana Széchenyiho
    <sup>
     [
     <a class="footnote" href="#ftn.id2581599" name="id2581599">
      172
     </a>
     ]
    </sup>
    a z vašich úst, šľachetný pán gróf.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2580154" name="ftn.id2580154">
        102
       </a>
       ]
      </sup>
      <span class="emphasis">
       <em>
        Ponosy a žaloby Slovanov
       </em>
      </span>
     </p>
     <p>
      Je to výňatok z prvej časti Štúrovej po nemecky vydanej brožúry
      <span class="emphasis">
       <em>
        Die
            Beschwerden und Klagen der Slaven in Ungarn über die gesetzwidrigen Uebergriffe der
            Magyaren. Vorgetragen von einem ungarischen Slaven
       </em>
      </span>
      (Ponosy a žaloby Slovanov
          v Uhorsku na protizákonné prechmaty Maďarov. Prednesené uhorským Slovanom). Brožúra vyšla
          v Lipsku 1843 bez označenia autora a obsahovala okrem ponôs na maďarizáciu prílohy, v
          ktorých bol slovenský prestolný prosbopis z roku 1842, článok z maďarského časopisu
          Társalkodó o panslavizme levočských slovenských študentov, okružný list grófa Zaya o
          pomaďarčení Slovanov a iné. Táto Štúrova brožúra bez spomenutých príloh vyšla v slovenskom
          preklade Karola Goláňa v Martine 1946 (Ľudovít Štúr, Žaloby a ponosy Slovákov). Časť,
          ktorú sme prevzali do výberu (v origináli na str. 1 — 8), sme znova preložili z nemčiny do
          slovenčiny.
     </p>
    </div>
    <div class="footnote">
     <p>
      <sup>
       [
       <a class="para" href="#id2580208" name="ftn.id2580208">
        103
       </a>
       ]
      </sup>
      <span class="emphasis">
       <em>
        Ponosy a žaloby Slovanov
       </em>
      </span>
      — rozumej Slovákov (tak aj ďalej)
     </p>
    </div>
    <div class="footnote">
     <p>
      <sup>
       [
       <a class="para" href="#id2580314" name="ftn.id2580314">
        104
       </a>
       ]
      </sup>
      <span class="emphasis">
       <em>
        Filoktetes
       </em>
      </span>
      — grécky hrdina, ktorého na výprave proti Tróji
          uštipol had na nohu a spôsobená rana šírila taký neznesiteľný zápach, že Gréci na radu
          Odyseovu vysadili Filokteta na ostrove Lemnos. Filoktetes však podľa gréckej povesti
          dostal od Herakla pri jeho smrti luk a šípy, bez ktorých Trója nemohla byť dobytá.
          (Sofoklova tragédia)
     </p>
    </div>
    <div class="footnote">
     <p>
      <sup>
       [
       <a class="para" href="#id2580344" name="ftn.id2580344">
        105
       </a>
       ]
      </sup>
      <span class="emphasis">
       <em>
        Herkules
       </em>
      </span>
      (lat. forma),
      <span class="emphasis">
       <em>
        Herakles
       </em>
      </span>
      (gr. forma)
          — najvýznačnejší hrdina gréckych povestí, ktorý za najťažších podmienok dosahuje najvyššie
          ciele
     </p>
    </div>
    <div class="footnote">
     <p>
      <sup>
       [
       <a class="para" href="#id2580364" name="ftn.id2580364">
        106
       </a>
       ]
      </sup>
      <span class="emphasis">
       <em>
        orákulum
       </em>
      </span>
      — znamenia a výpovede, ktoré u Grékov a Rimanov
          predpovedali budúcnosť. Tak sa nazývali aj miesta, kde kňazi v mene božstva vykladali
          takéto znamenia a výpovede.
     </p>
    </div>
    <div class="footnote">
     <p>
      <sup>
       [
       <a class="para" href="#id2580415" name="ftn.id2580415">
        107
       </a>
       ]
      </sup>
      <span class="emphasis">
       <em>
        Thukydides
       </em>
      </span>
      (asi 460 — 400 pr. n. l.) — veľký grécky historik,
          autor dejín peloponézskej vojny
     </p>
    </div>
    <div class="footnote">
     <p>
      <sup>
       [
       <a class="para" href="#id2580428" name="ftn.id2580428">
        108
       </a>
       ]
      </sup>
      <span class="emphasis">
       <em>
        Euripides
       </em>
      </span>
      (okolo 485 — 406 pr. n. l.) — grécky autor tragédií a
          satyrských drám
     </p>
    </div>
    <div class="footnote">
     <p>
      <sup>
       [
       <a class="para" href="#id2580441" name="ftn.id2580441">
        109
       </a>
       ]
      </sup>
      <span class="emphasis">
       <em>
        Pierre Corneille
       </em>
      </span>
      (1606 — 1684) — tvorca klasickej francúzskej
          drámy
     </p>
    </div>
    <div class="footnote">
     <p>
      <sup>
       [
       <a class="para" href="#id2580452" name="ftn.id2580452">
        110
       </a>
       ]
      </sup>
      <span class="emphasis">
       <em>
        Jean Baptiste Racine
       </em>
      </span>
      (1639 — 1699) — francúzsky básnik
          tragédií
     </p>
    </div>
    <div class="footnote">
     <p>
      <sup>
       [
       <a class="para" href="#id2580463" name="ftn.id2580463">
        111
       </a>
       ]
      </sup>
      <span class="emphasis">
       <em>
        Louis Adolphe Thiers
       </em>
      </span>
      (1797 — 1877) — francúzsky štátnik a
          historik (známe boli najmä jeho desaťzväzkové dejiny francúzskej revolúcie)
     </p>
    </div>
    <div class="footnote">
     <p>
      <sup>
       [
       <a class="para" href="#id2580478" name="ftn.id2580478">
        112
       </a>
       ]
      </sup>
      <span class="emphasis">
       <em>
        Friedrich Schiller
       </em>
      </span>
      (1759 — 1805) — nemecký dramatik
     </p>
    </div>
    <div class="footnote">
     <p>
      <sup>
       [
       <a class="para" href="#id2580488" name="ftn.id2580488">
        113
       </a>
       ]
      </sup>
      <span class="emphasis">
       <em>
        Johann Wolfgang Goethe
       </em>
      </span>
      (1749 — 1832) — známy nemecký
          klasik
     </p>
    </div>
    <div class="footnote">
     <p>
      <sup>
       [
       <a class="para" href="#id2580569" name="ftn.id2580569">
        114
       </a>
       ]
      </sup>
      <span class="emphasis">
       <em>
        birodalom
       </em>
      </span>
      — ríša
     </p>
    </div>
    <div class="footnote">
     <p>
      <sup>
       [
       <a class="para" href="#id2580578" name="ftn.id2580578">
        115
       </a>
       ]
      </sup>
      <span class="emphasis">
       <em>
        ország
       </em>
      </span>
      — krajina
     </p>
    </div>
    <div class="footnote">
     <p>
      <sup>
       [
       <a class="para" href="#id2580595" name="ftn.id2580595">
        116
       </a>
       ]
      </sup>
      <span class="emphasis">
       <em>
        salle
       </em>
      </span>
      — sieň
     </p>
    </div>
    <div class="footnote">
     <p>
      <sup>
       [
       <a class="para" href="#id2580603" name="ftn.id2580603">
        117
       </a>
       ]
      </sup>
      <span class="emphasis">
       <em>
        salon
       </em>
      </span>
      — salón
     </p>
    </div>
    <div class="footnote">
     <p>
      <sup>
       [
       <a class="para" href="#id2580612" name="ftn.id2580612">
        118
       </a>
       ]
      </sup>
      <span class="emphasis">
       <em>
        compagnon
       </em>
      </span>
      — druh
     </p>
    </div>
    <div class="footnote">
     <p>
      <sup>
       [
       <a class="para" href="#id2580620" name="ftn.id2580620">
        119
       </a>
       ]
      </sup>
      <span class="emphasis">
       <em>
        compagnie
       </em>
      </span>
      — spoločnosť
     </p>
    </div>
    <div class="footnote">
     <p>
      <sup>
       [
       <a class="para" href="#id2580630" name="ftn.id2580630">
        120
       </a>
       ]
      </sup>
      <span class="emphasis">
       <em>
        communauté
       </em>
      </span>
      — obecnosť
     </p>
    </div>
    <div class="footnote">
     <p>
      <sup>
       [
       <a class="para" href="#id2580639" name="ftn.id2580639">
        121
       </a>
       ]
      </sup>
      <span class="emphasis">
       <em>
        négoce
       </em>
      </span>
      — obchod
     </p>
    </div>
    <div class="footnote">
     <p>
      <sup>
       [
       <a class="para" href="#id2580647" name="ftn.id2580647">
        122
       </a>
       ]
      </sup>
      <span class="emphasis">
       <em>
        trafic
       </em>
      </span>
      — prevoz
     </p>
    </div>
    <div class="footnote">
     <p>
      <sup>
       [
       <a class="para" href="#id2580656" name="ftn.id2580656">
        123
       </a>
       ]
      </sup>
      <span class="emphasis">
       <em>
        intrigue
       </em>
      </span>
      — intriga
     </p>
    </div>
    <div class="footnote">
     <p>
      <sup>
       [
       <a class="para" href="#id2580664" name="ftn.id2580664">
        124
       </a>
       ]
      </sup>
      <span class="emphasis">
       <em>
        comptoir
       </em>
      </span>
      — obchodný stánok
     </p>
    </div>
    <div class="footnote">
     <p>
      <sup>
       [
       <a class="para" href="#id2580674" name="ftn.id2580674">
        125
       </a>
       ]
      </sup>
      <span class="emphasis">
       <em>
        marque
       </em>
      </span>
      — značka
     </p>
    </div>
    <div class="footnote">
     <p>
      <sup>
       [
       <a class="para" href="#id2580682" name="ftn.id2580682">
        126
       </a>
       ]
      </sup>
      <span class="emphasis">
       <em>
        accorder
       </em>
      </span>
      — zladiť
     </p>
    </div>
    <div class="footnote">
     <p>
      <sup>
       [
       <a class="para" href="#id2580691" name="ftn.id2580691">
        127
       </a>
       ]
      </sup>
      <span class="emphasis">
       <em>
        raconter
       </em>
      </span>
      — rozprávať
     </p>
    </div>
    <div class="footnote">
     <p>
      <sup>
       [
       <a class="para" href="#id2580700" name="ftn.id2580700">
        128
       </a>
       ]
      </sup>
      <span class="emphasis">
       <em>
        récit
       </em>
      </span>
      — vypravovanie
     </p>
    </div>
    <div class="footnote">
     <p>
      <sup>
       [
       <a class="para" href="#id2580709" name="ftn.id2580709">
        129
       </a>
       ]
      </sup>
      <span class="emphasis">
       <em>
        pourparler
       </em>
      </span>
      — vyjednávať
     </p>
    </div>
    <div class="footnote">
     <p>
      <sup>
       [
       <a class="para" href="#id2580718" name="ftn.id2580718">
        130
       </a>
       ]
      </sup>
      <span class="emphasis">
       <em>
        raisonner
       </em>
      </span>
      — uvažovať
     </p>
    </div>
    <div class="footnote">
     <p>
      <sup>
       [
       <a class="para" href="#id2580728" name="ftn.id2580728">
        131
       </a>
       ]
      </sup>
      <span class="emphasis">
       <em>
        plaidoyer
       </em>
      </span>
      — obhajobná reč
     </p>
    </div>
    <div class="footnote">
     <p>
      <sup>
       [
       <a class="para" href="#id2580737" name="ftn.id2580737">
        132
       </a>
       ]
      </sup>
      <span class="emphasis">
       <em>
        haranguer
       </em>
      </span>
      — slávnostný rečník. (Všetky tieto výrazy uvádza Štúr
          ako príklady, že francúzština je zvlášť bohatá na výrazy pre rozličné spoločenské vzťahy;
          slová, ktoré nasledujú, sú svedectvom o bohatosti francúzštiny v oblasti štátnych
          vzťahov.)
     </p>
    </div>
    <div class="footnote">
     <p>
      <sup>
       [
       <a class="para" href="#id2580757" name="ftn.id2580757">
        133
       </a>
       ]
      </sup>
      <span class="emphasis">
       <em>
        souveraineté
       </em>
      </span>
      — suverenita
     </p>
    </div>
    <div class="footnote">
     <p>
      <sup>
       [
       <a class="para" href="#id2580767" name="ftn.id2580767">
        134
       </a>
       ]
      </sup>
      <span class="emphasis">
       <em>
        suzeraineté
       </em>
      </span>
      — zvrchovanosť
     </p>
    </div>
    <div class="footnote">
     <p>
      <sup>
       [
       <a class="para" href="#id2580776" name="ftn.id2580776">
        135
       </a>
       ]
      </sup>
      <span class="emphasis">
       <em>
        ambassadeur
       </em>
      </span>
      — vyslanec
     </p>
    </div>
    <div class="footnote">
     <p>
      <sup>
       [
       <a class="para" href="#id2580785" name="ftn.id2580785">
        136
       </a>
       ]
      </sup>
      <span class="emphasis">
       <em>
        legat
       </em>
      </span>
      — legát
     </p>
    </div>
    <div class="footnote">
     <p>
      <sup>
       [
       <a class="para" href="#id2580794" name="ftn.id2580794">
        137
       </a>
       ]
      </sup>
      <span class="emphasis">
       <em>
        agent
       </em>
      </span>
      (v orig. nesprávne: agens) — úradník
     </p>
    </div>
    <div class="footnote">
     <p>
      <sup>
       [
       <a class="para" href="#id2580804" name="ftn.id2580804">
        138
       </a>
       ]
      </sup>
      <span class="emphasis">
       <em>
        négociant
       </em>
      </span>
      — veľkoobchodník
     </p>
    </div>
    <div class="footnote">
     <p>
      <sup>
       [
       <a class="para" href="#id2580813" name="ftn.id2580813">
        139
       </a>
       ]
      </sup>
      <span class="emphasis">
       <em>
        délégué
       </em>
      </span>
      — zmocnenec
     </p>
    </div>
    <div class="footnote">
     <p>
      <sup>
       [
       <a class="para" href="#id2580823" name="ftn.id2580823">
        140
       </a>
       ]
      </sup>
      <span class="emphasis">
       <em>
        ministre résident
       </em>
      </span>
      — označenie diplomatickej hodnosti ministra s
          plnou mocou (vyslanec a splnomocnený minister) tretej triedy
     </p>
    </div>
    <div class="footnote">
     <p>
      <sup>
       [
       <a class="para" href="#id2580836" name="ftn.id2580836">
        141
       </a>
       ]
      </sup>
      <span class="emphasis">
       <em>
        attaché
       </em>
      </span>
      — atašé (diplomatický úradník)
     </p>
    </div>
    <div class="footnote">
     <p>
      <sup>
       [
       <a class="para" href="#id2580846" name="ftn.id2580846">
        142
       </a>
       ]
      </sup>
      <span class="emphasis">
       <em>
        ministere
       </em>
      </span>
      — úrad
     </p>
    </div>
    <div class="footnote">
     <p>
      <sup>
       [
       <a class="para" href="#id2580855" name="ftn.id2580855">
        143
       </a>
       ]
      </sup>
      <span class="emphasis">
       <em>
        parti
       </em>
      </span>
      — strana (politická)
     </p>
    </div>
    <div class="footnote">
     <p>
      <sup>
       [
       <a class="para" href="#id2580874" name="ftn.id2580874">
        144
       </a>
       ]
      </sup>
      <span class="emphasis">
       <em>
        Pierre Antoine Berryer
       </em>
      </span>
      (1790 — 1868) — francúzsky štátnik,
          zástanca monarchie, ktorý sa rátal k najslávnejším rečníkom 19. storočia
     </p>
    </div>
    <div class="footnote">
     <p>
      <sup>
       [
       <a class="para" href="#id2580887" name="ftn.id2580887">
        145
       </a>
       ]
      </sup>
      <span class="emphasis">
       <em>
        Alphonse de Lamartine
       </em>
      </span>
      (1790 — 1869) — francúzsky básnik a
          politik
     </p>
    </div>
    <div class="footnote">
     <p>
      <sup>
       [
       <a class="para" href="#id2580898" name="ftn.id2580898">
        146
       </a>
       ]
      </sup>
      <span class="emphasis">
       <em>
        Quilleaume Guizot
       </em>
      </span>
      (1787 — 1874) — francúzsky reakčný štátnik,
          ministerský predseda (1840 — 48), ktorý svojím odporom k volebnej reforme bol jednou z
          príčin februárovej revolúcie v Paríži roku 1848
     </p>
    </div>
    <div class="footnote">
     <p>
      <sup>
       [
       <a class="para" href="#id2580914" name="ftn.id2580914">
        147
       </a>
       ]
      </sup>
      <span class="emphasis">
       <em>
        Camille Hyacinthe Odilon Barrot
       </em>
      </span>
      (1791 — 1873) — francúzsky
          liberálny štátnik, ktorý za Napoleona III. ako minister spravodlivosti obmedzoval slobodu
          tlače a právo zhromažďovania
     </p>
    </div>
    <div class="footnote">
     <p>
      <sup>
       [
       <a class="para" href="#id2580931" name="ftn.id2580931">
        148
       </a>
       ]
      </sup>
      <span class="emphasis">
       <em>
        V Nemecku sú tiež parlamenty…
       </em>
      </span>
      — Nemecko bolo v tom čase rozdelené
          na mnoho štátov.
     </p>
    </div>
    <div class="footnote">
     <p>
      <sup>
       [
       <a class="para" href="#id2580948" name="ftn.id2580948">
        149
       </a>
       ]
      </sup>
      <span class="emphasis">
       <em>
        Ja sám som mal šťastie počúvať nemeckých rečníkov
       </em>
      </span>
      — totiž za
          pobytu v Nemecku na štúdiách v Halle.
     </p>
    </div>
    <div class="footnote">
     <p>
      <sup>
       [
       <a class="para" href="#id2580971" name="ftn.id2580971">
        150
       </a>
       ]
      </sup>
      <span class="emphasis">
       <em>
        Die Sache ergründen
       </em>
      </span>
      — vec vypátrať, pojať, objasniť
     </p>
    </div>
    <div class="footnote">
     <p>
      <sup>
       [
       <a class="para" href="#id2580984" name="ftn.id2580984">
        151
       </a>
       ]
      </sup>
      <span class="emphasis">
       <em>
        Sich in die Sache vertiefen
       </em>
      </span>
      — do veci sa zahĺbať, ponoriť
     </p>
    </div>
    <div class="footnote">
     <p>
      <sup>
       [
       <a class="para" href="#id2580995" name="ftn.id2580995">
        152
       </a>
       ]
      </sup>
      <span class="emphasis">
       <em>
        Auf die Sache einzugehen
       </em>
      </span>
      — k veci pristupovať
     </p>
    </div>
    <div class="footnote">
     <p>
      <sup>
       [
       <a class="para" href="#id2581007" name="ftn.id2581007">
        153
       </a>
       ]
      </sup>
      <span class="emphasis">
       <em>
        Geist
       </em>
      </span>
      — duch
     </p>
    </div>
    <div class="footnote">
     <p>
      <sup>
       [
       <a class="para" href="#id2581015" name="ftn.id2581015">
        154
       </a>
       ]
      </sup>
      <span class="emphasis">
       <em>
        Seele
       </em>
      </span>
      — duša
     </p>
    </div>
    <div class="footnote">
     <p>
      <sup>
       [
       <a class="para" href="#id2581025" name="ftn.id2581025">
        155
       </a>
       ]
      </sup>
      <span class="emphasis">
       <em>
        Bewusstsein
       </em>
      </span>
      — vedomie
     </p>
    </div>
    <div class="footnote">
     <p>
      <sup>
       [
       <a class="para" href="#id2581034" name="ftn.id2581034">
        156
       </a>
       ]
      </sup>
      <span class="emphasis">
       <em>
        Selbstbewusstsein
       </em>
      </span>
      — sebavedomie
     </p>
    </div>
    <div class="footnote">
     <p>
      <sup>
       [
       <a class="para" href="#id2581043" name="ftn.id2581043">
        157
       </a>
       ]
      </sup>
      <span class="emphasis">
       <em>
        Gewissen
       </em>
      </span>
      — svedomie
     </p>
    </div>
    <div class="footnote">
     <p>
      <sup>
       [
       <a class="para" href="#id2581057" name="ftn.id2581057">
        158
       </a>
       ]
      </sup>
      <span class="emphasis">
       <em>
        conscience
       </em>
      </span>
      — vedomie i svedomie
     </p>
    </div>
    <div class="footnote">
     <p>
      <sup>
       [
       <a class="para" href="#id2581074" name="ftn.id2581074">
        159
       </a>
       ]
      </sup>
      <span class="emphasis">
       <em>
        Gemüth
       </em>
      </span>
      (Gemüt) — myseľ, duša, srdce (duševný stav, vyjadrujúci
          tieto pojmy)
     </p>
    </div>
    <div class="footnote">
     <p>
      <sup>
       [
       <a class="para" href="#id2581088" name="ftn.id2581088">
        160
       </a>
       ]
      </sup>
      <span class="emphasis">
       <em>
        mind
       </em>
      </span>
      — myseľ
     </p>
    </div>
    <div class="footnote">
     <p>
      <sup>
       [
       <a class="para" href="#id2581096" name="ftn.id2581096">
        161
       </a>
       ]
      </sup>
      <span class="emphasis">
       <em>
        soul
       </em>
      </span>
      — duša
     </p>
    </div>
    <div class="footnote">
     <p>
      <sup>
       [
       <a class="para" href="#id2581116" name="ftn.id2581116">
        162
       </a>
       ]
      </sup>
      <span class="emphasis">
       <em>
        abstraktná filozofia
       </em>
      </span>
      — predovšetkým Heglova filozofia, ktorú Štúr
          zvlášť obdivoval
     </p>
    </div>
    <div class="footnote">
     <p>
      <sup>
       [
       <a class="para" href="#id2581138" name="ftn.id2581138">
        163
       </a>
       ]
      </sup>
      <span class="emphasis">
       <em>
        scholastika
       </em>
      </span>
      — nábožensko-idealistická filozofia stredovekej
          feudálnej spoločnosti, ktorá filozofiu podriadila teológii. V snahe o vyjadrenie nových
          pojmov často deformovala pôvodnú klasickú latinčinu.
     </p>
    </div>
    <div class="footnote">
     <p>
      <sup>
       [
       <a class="para" href="#id2581238" name="ftn.id2581238">
        164
       </a>
       ]
      </sup>
      <span class="emphasis">
       <em>
        Jacob Grimm
       </em>
      </span>
      (1785 — 1863) — zakladateľ germánskej filológie,
          ktorý svojou nemeckou gramatikou položil základ nemeckej historickej gramatike
     </p>
    </div>
    <div class="footnote">
     <p>
      <sup>
       [
       <a class="para" href="#id2581252" name="ftn.id2581252">
        165
       </a>
       ]
      </sup>
      <span class="emphasis">
       <em>
        Franz Bopp
       </em>
      </span>
      (1791 — 1867) — zakladateľ porovnávacieho jazykospytu
          indoeurópskeho. Štúr poznal jeho dielo za štúdií v Halle, v ktorom čase bol Bopp
          profesorom na berlínskej univerzite.
     </p>
    </div>
    <div class="footnote">
     <p>
      <sup>
       [
       <a class="para" href="#id2581267" name="ftn.id2581267">
        166
       </a>
       ]
      </sup>
      <span class="emphasis">
       <em>
        August Friedrich Pott
       </em>
      </span>
      (1802 — 1887) — Štúrov profesor v Halle,
          kde prednášal všeobecný jazykospyt. Venoval sa hlavne porovnávaniu indogermánskych
          jazykov, zvlášte hláskoslovia.
     </p>
    </div>
    <div class="footnote">
     <p>
      <sup>
       [
       <a class="para" href="#id2581282" name="ftn.id2581282">
        167
       </a>
       ]
      </sup>
      <span class="emphasis">
       <em>
        Bindseil
       </em>
      </span>
      — bližšie nám neznámy jazykospytec
     </p>
    </div>
    <div class="footnote">
     <p>
      <sup>
       [
       <a class="para" href="#id2581292" name="ftn.id2581292">
        168
       </a>
       ]
      </sup>
      <span class="emphasis">
       <em>
        Wilhelm Humboldt
       </em>
      </span>
      (1767 — 1835) — nemecký štátnik a učenec,
          profesor na univerzite v Jene. Zapodieval sa aj porovnávacím jazykospytom a vytvoril
          teóriu o jazyku ako symbole ducha národov.
     </p>
    </div>
    <div class="footnote">
     <p>
      <sup>
       [
       <a class="para" href="#id2581308" name="ftn.id2581308">
        169
       </a>
       ]
      </sup>
      <span class="emphasis">
       <em>
        Silvestre de Sacy
       </em>
      </span>
      (1758 — 1838) — profesor perzštiny v Paríži,
          zakladateľ arabistiky a islamistiky v Európe
     </p>
    </div>
    <div class="footnote">
     <p>
      <sup>
       [
       <a class="para" href="#id2581320" name="ftn.id2581320">
        170
       </a>
       ]
      </sup>
      <span class="emphasis">
       <em>
        Horace Hayman Wilson
       </em>
      </span>
      (1786 — 1860) — profesor sanskritu na
          univerzite v Oxforde (Anglicko), pokladá sa za jedného zo zakladateľov indickej filológie.
          Vydával sanskritské texty a napísal sanskritskú gramatiku a slovník, ktoré diela boli dlho
          jediným prameňom pre štúdium sanskritu.
     </p>
    </div>
    <div class="footnote">
     <p>
      <sup>
       [
       <a class="para" href="#id2581391" name="ftn.id2581391">
        171
       </a>
       ]
      </sup>
      <span class="emphasis">
       <em>
        Méri a Vézi
       </em>
      </span>
      — ako spomína Nestor — boli staré čudské (fínske)
          kmene na severe Ruska
     </p>
    </div>
    <div class="footnote">
     <p>
      <sup>
       [
       <a class="para" href="#id2581599" name="ftn.id2581599">
        172
       </a>
       ]
      </sup>
      <span class="emphasis">
       <em>
        Széchenyi
       </em>
      </span>
      mal 27. novembra 1842 reč v Maďarskej akadémii, kde
          hovoril proti maďarizačnému fanatizmu, vyslovil sa za nenásilné šírenie maďarčiny jej
          postupným vzdelávaním a odsúdil protizákonné prechmaty jej rozširovateľov. V tomto rámci
          vyzval neskôr aj Slovákov, aby mu predložili vecné dôkazy o násilnej maďarizácii.
     </p>
    </div>
   </div>
  </div>
 </body>
</html>
