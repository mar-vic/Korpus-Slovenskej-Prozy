<html>
 <body>
  <div>
   <div class="titlepage">
    <div>
     <div>
      <h2 class="title">
       <a name="d56e1487">
       </a>
       Ústrojnosť a organizmus reči slovenskej
      </h2>
     </div>
    </div>
    <div>
    </div>
   </div>
   <p>
   </p>
   <p>
    (Výťah zo spisu oproti Hlasom)
    <sup>
     [
     <a class="footnote" href="#ftn.d56e1494" name="d56e1494">
      1
     </a>
     ]
    </sup>
    <sup>
     [
     <a class="footnote" href="#ftn.d56e1497" name="d56e1497">
      2
     </a>
     ]
    </sup>
   </p>
   <p>
   </p>
   <p>
    Pre krok náš
    <sup>
     [
     <a class="footnote" href="#ftn.d56e1507" name="d56e1507">
      3
     </a>
     ]
    </sup>
    neupadli sme my do žiadneho nebezpečenstva, ale len tak, keby sme ho neboli
      urobili, boli by sme doňho leteli. Toto nebezpečenstvo, do ktorého sme sa podľa zmyslu
      protivníkov našich uvalili, nastáva nám podľa ich hlavy najmä preto, že sme sa medzi samými
      sebou o jednotu pripravili, takéto ale mudrovanie je proti prirodzenému behu vecí, proti
      doterajšej našej skúsenosti, proti pravde.
   </p>
   <p>
    Každý národ v tom sa najľahšie spojí, čo mu je vlastné, čo mu je najbližšie, bo v tom on
      cíti sám seba, svoju dušu, svoju myseľ, a tak aj národ slovenský
    <sup>
     [
     <a class="footnote" href="#ftn.d56e1515" name="d56e1515">
      4
     </a>
     ]
    </sup>
    najskôr a najistejšie sa spojí v reči svojej vlastnej, národnej, starootcovskej. V
      tejto reči hovoria k nemu duchovia otcov z hrobov zapadlých, v tejto reči zhovárajú a
      zrozumievajú sa celé pokolenia žijúce: akože by sa teda on v tomto vedome nespojil, v čom je
      už krem toho mocne bez vedomia spojený? Len povýšiť a vyzdvihnúť treba spojivo toto a národ sa
      k nemu ako k svojmu popriznáva. Práve zato, že sme dosiaľ iným, nie naším nástrojom a
      spojivom, t. j. češtinou, sa spojiť chceli, práve zato, hovoríme a istíme, my nemohli sme
      dosiaľ medzi nami nájsť punkt a striedok spojenia, práve zato sme boli rozhádzaní a
      rozcapartení. Keď ale táto čeština podľa zmyslu protivníkov našich mala nám byť tým ohnivom
      spojenia, prečože nás dosiaľ nespojila, čože sa nám dosiaľ nestala ohnivom reťaze národnej?
      Preto, že ním byť nemohla, odpovedáme my a život náš hlasite s nami na to odpovedá. Jedni sme
      boli Čechoslováci,
    <sup>
     [
     <a class="footnote" href="#ftn.d56e1521" name="d56e1521">
      5
     </a>
     ]
    </sup>
    druhí Bernoláci, tretí bohvieakí …áci — len nikde nebolo Slovenov. Teraz už ale
      oľutovali a zhnusili sme si toto rozpadnutie a rozcapartenie, a preto pekne-rúče češtinu,
      ktorá nám dosiaľ nie ohnivom, ale prekážkou spojenia bola, odložili sme na stranu a prichytili
      sme sa slovenčiny, chtiac sa spojiť, chtiac raz základy kostola jednoty národnej
    <sup>
     [
     <a class="footnote" href="#ftn.d56e1527" name="d56e1527">
      6
     </a>
     ]
    </sup>
    položiť. Lež ako a v čom, v akej slovenčine sa spojíte, čo to bude za nárečie to
      ohnivo spojenia, keď tých nárečí toľko máte, povolávajú na nás protivníci naši, veď sa každé
      bude na prestol literatúry dobývať a každé si panovitosť
    <sup>
     [
     <a class="footnote" href="#ftn.d56e1533" name="d56e1533">
      7
     </a>
     ]
    </sup>
    nad inými osobovať, tu, hľa, kameň sizyfovský,
    <sup>
     [
     <a class="footnote" href="#ftn.d56e1539" name="d56e1539">
      8
     </a>
     ]
    </sup>
    ktorý nikdy na vrch nevyvalíte! Darmo na nás takto povolávate, odpovedáme my
      odporníkom našim: vzbudenie sebavedomia v národe a nespojenie sa národa v jednej reči a
      literatúre, to je odpor, ktorý národ vonkoncom nestrpí, ale prv-pozdejšie zrušiť a vyrovnať
      musí. My sme národ krokom naším k samocitu a k sebavedomiu povzbudili a tým aj o jeho jednotu
      národnú najlepšie sa postarali. Keď národ k tomuto sebavedomiu príde, zvie, že je on jedna
      osoba, zvie, že má jeden život, jeden cieľ a tak prirodzeným a potrebným behom vecí
      sebavedomie toto v tom, čo ho ako jeden národ dovedna viaže, vysloviť sa musí, jedna ale reč
      spisovná, jedna literatúra patrí podstatne k jednote národa, a tak nieto pochybnosti, že by sa
      aj národ náš v tomto symbole a výraze jednoty duchovného života nespojil. Bez tohoto
      sebavedomia ležali sme predtým kam ruka, kam noha rozhodení, bo sme nemali spojujúceho
      striedku medzi nami.
   </p>
   <p>
    Čo sa ale tej od našich protivníkov spomínanej mnohosti nárečí na Slovensku týka, to je
      len mámivo k zaslepeniu očí nevedomým. Na Slovensku je len jedno jediné nárečie, ktoré ale ku
      krajom Slovenska dochodí a so susednými slovanskými nárečiami sa stretá, týmto sa
      pripodobňuje, a tak okolo Moravy, teda v západnej Nitrianskej, v dolnej Trenčianskej sa
      moravčí, pri Poľsku, teda v severnom kúte Oravy a Liptova a ešte viac v Spiši a Šariši,
      spoľštieva, pri rusínskom zase nárečí,
    <sup>
     [
     <a class="footnote" href="#ftn.d56e1547" name="d56e1547">
      9
     </a>
     ]
    </sup>
    teda v Ungváre,
    <sup>
     [
     <a class="footnote" href="#ftn.d56e1553" name="d56e1553">
      10
     </a>
     ]
    </sup>
    Beregu
    <sup>
     [
     <a class="footnote" href="#ftn.d56e1559" name="d56e1559">
      11
     </a>
     ]
    </sup>
    atď. zrusinieva, toto ale nie sú nárečia, lež len premienky jedného jediného
      nárečia, ktoré na takýto spôsob nie na krajoch Slovenska, ale v samom striedku zeme našej
      slovenskej sa zadržalo a v pôvodnosti, v neporušenosti svojej sa zavarovalo. Každý o pravde
      týchto slov sa presvedčí, ktokoľvek pilne nárečie slovenské skúma a na všetky strany ho
      spytuje, bo tak pozná, že je v celom tomto nárečí jeden hlavný ráz (charakter), jednota a že i
      tie premienky ten istý ráz na sebe nosia a s celým nárečím slovenským znaky tie, ktoré toto od
      českého alebo českomoravského, poľského atď. nárečia oddeľujú, má spoločné. Celé nárečie
      slovenské i s jeho premienkami prebehujú hlásky
    <span class="emphasis">
     <em>
      f
     </em>
    </span>
    ,
    <span class="emphasis">
     <em>
      g
     </em>
    </span>
    ,
    <span class="emphasis">
     <em>
      dz
     </em>
    </span>
    ,
    <span class="emphasis">
     <em>
      dž
     </em>
    </span>
    , ktoré nárečie
      slovenské od českého oddeľujú, nikde v nárečí slovenskom, ani v premienke moravskej, ani v
      premienke poľskej, trebárs ho moravčina i poľština má, nieto prskľavého
    <span class="emphasis">
     <em>
      ř
     </em>
    </span>
    , nikde tiež v nárečí slovenskom nieto hlasu
    <span class="emphasis">
     <em>
      ą
     </em>
    </span>
    ,
    <span class="emphasis">
     <em>
      ę
     </em>
    </span>
    ,
    <sup>
     [
     <a class="footnote" href="#ftn.d56e1587" name="d56e1587">
      12
     </a>
     ]
    </sup>
    v celom nárečí našom je ten samý sklad hlások, napr. Sloven hovorí všade:
    <span class="emphasis">
     <em>
      črep, črevo, ližica, rečjem, klesnuv, zhasnuv, páchnuv, ťjekou, vimreli,
        vidreli
     </em>
    </span>
    atď., a Čech:
    <span class="emphasis">
     <em>
      střep, střevo, lžice, řknu,
     </em>
    </span>
    a Poliak:
    <span class="emphasis">
     <em>
      klęsł, zgasł, pachł, ciekł, wymarli, wydarli
     </em>
    </span>
    atď. Slovenčina má všade
      hlbšie a plnšie hlásky, staré plnohlasnejšie koncovky v svojom striedku tak dobre ako v
      krajných rozličnostiach,
    <sup>
     [
     <a class="footnote" href="#ftn.d56e1603" name="d56e1603">
      13
     </a>
     ]
    </sup>
    napr. v slovenčine je:
    <span class="emphasis">
     <em>
      duša, kuša, ňeďela, ďjeťa, ďjevča, prasa, kura,
        pijem, vijem, hiňjem, pijú, vijú, lámu
     </em>
    </span>
    atď. a čeština s českomoravčinou má:
    <span class="emphasis">
     <em>
      duše, kuše, neděle, dítě, děvče, prase, kuře, piji, viji, hynu, pijí, vijí,
        lámí
     </em>
    </span>
    atď. a poľština:
    <span class="emphasis">
     <em>
      dziecię, kurzę, piję, viję, ginę, piją, viją,
        giną, łamią
     </em>
    </span>
    atď. Túto plnohlasnosť a lásku k hlbším samohláskam zadŕža slovenčina
      so všetkými svojimi premienkami po všetkých skloneniach mien rozličných a slovies
    <sup>
     [
     <a class="footnote" href="#ftn.d56e1619" name="d56e1619">
      14
     </a>
     ]
    </sup>
    a českomoravčina všade skoro tenčí,
    <sup>
     [
     <a class="footnote" href="#ftn.d56e1625" name="d56e1625">
      15
     </a>
     ]
    </sup>
    o čom nás každé sklonenie jedného i druhého radu dokonale presviedča.
   </p>
   <p>
    Slovenčina má všade:
    <span class="emphasis">
     <em>
      holuboch, duboch (dubach), dušu, dušou, dušam, dušach,
        slovách, kuraťa, kuraťu, ljetaňja, ljetaňú
     </em>
    </span>
    atď. atď. a českomoravčina všade:
    <span class="emphasis">
     <em>
      holubích, dubích, duši, duší, duším, duších, slovích, kuřete, kuřeti, lítání,
        lítání
     </em>
    </span>
    atď.; slovenčina vždy hovorí:
    <span class="emphasis">
     <em>
      jarňí, jarňja, jarňje
     </em>
    </span>
    a
      českomoravčina vždy len:
    <span class="emphasis">
     <em>
      jarní, jarní, jarní
     </em>
    </span>
    , a tak aj po druhých pádoch:
    <span class="emphasis">
     <em>
      jarního, jarní
     </em>
    </span>
    , miesto slovenského:
    <span class="emphasis">
     <em>
      jarňjeho,
        jarňej
     </em>
    </span>
    atď.; slovenčina má všade
    <span class="emphasis">
     <em>
      Petrov, Petrovho, Petrovej, Petrovmu,
        Petrovej
     </em>
    </span>
    atď. a českomoravčina všade:
    <span class="emphasis">
     <em>
      Petrův, Petrova, Petrova,
        Petrovy
     </em>
    </span>
    , gen.
    <span class="emphasis">
     <em>
      Petrovu
     </em>
    </span>
    , dat.
    <span class="emphasis">
     <em>
      Petrově
     </em>
    </span>
    atď. Tento a takýto rozdiel panuje všade ďalej, ako sme povedali, po skloneniach všetkých
      slov, slovies atď. Užívame my Slováci po všetkých rozličnostiach
    <sup>
     [
     <a class="footnote" href="#ftn.d56e1664" name="d56e1664">
      16
     </a>
     ]
    </sup>
    slová tie isté, tu i tam len jedno s iným zamieňajúc, užívame ich v tom samom
      zmysle, v tom samom pohlaví s nepatrnými úchylkami, berieme slová v tom samom sklade, užívame
      v reči tie samé obraty: kto teda, znajúc toto všetko, istiť sa opováži, že je naše nárečie nie
      nárečie jedno, len na krajoch zeme, po ktorej sa rozostiera, podľa susedných nárečí v niečom
      popremieňané? Či neprechodia naše nárečia všade a vonkoncom tie isté podoby (formy) a či sa aj
      tie jeho krajnosti
    <sup>
     [
     <a class="footnote" href="#ftn.d56e1671" name="d56e1671">
      17
     </a>
     ]
    </sup>
    v hlavných znakoch slovenčiny s ňou neznášajú
    <sup>
     [
     <a class="footnote" href="#ftn.d56e1677" name="d56e1677">
      18
     </a>
     ]
    </sup>
    a či sa týmito od hlavných znakov českomoravčiny a poľštiny nedelia? Na krajoch
      Slovenska k Morave naklonených slovenčina naša, nasledujúc v tom českomoravčinu, hlavne
      pôvodnú a silnú svoju dvojhláskovitosť poutrácala
    <sup>
     [
     <a class="footnote" href="#ftn.d56e1683" name="d56e1683">
      19
     </a>
     ]
    </sup>
    a ju na samohlásky obyčajne za príkladom českomoravčiny pozamieňala, na krajoch
      zase Slovenska k Poľsku nachýlených za príkladom tohoto nárečia slovenčina naša dlhosť syláb utratila
    <sup>
     [
     <a class="footnote" href="#ftn.d56e1689" name="d56e1689">
      20
     </a>
     ]
    </sup>
    a ich na krátke podľa nárečitosti poľskej premenila, a tieto dve rozličnosti,
      moravská slovenčina a poľská slovenčina, sú vo vzťahu na druhé rozličnosti slovenské od
      nárečia matky najodchodnejšie, preukázali sme ale, že sú ony jedno nárečie so slovenčinou,
      teda sú len rozličnorečnosti, len odchodnosti a premienky slovenčiny. Keď ale tieto dve
      najväčšie odchodnosti nie sú žiadne nárečia, ale iba rozličnorečnosti, tým menej tie druhé, v
      Hlasoch pospomínané nárečia zasluhujú meno nárečí, čím viac sú len malé rozličnorečnosti a
      malé nepatrné premienky slovenčiny! Tí teda, ktorí bohviekoľko nárečí slovenských vyratujú,
      dokazujú len neznámosť, celkovitú neznámosť slovenčiny, alebo sa z nás len priezviskami týchto
      nárečí posmievajú a naši slová takéto a vyratovania po našich posmeškároch opakujú. I Kollár
      toto vyratovanie našich nazdávaných nárečí pochytil a nasledujúce nárečia vyrátal:
    <sup>
     [
     <a class="footnote" href="#ftn.d56e1695" name="d56e1695">
      21
     </a>
     ]
    </sup>
   </p>
   <p>
    1.
    <span class="emphasis">
     <em>
      slovensko-české
     </em>
    </span>
    (t. j. česká a moravská slovenčina, o ktorej sme
      preukázali, že je len rozličnorečnosť); 2.
    <span class="emphasis">
     <em>
      vlastné slovenské
     </em>
    </span>
    (to je
      opravdivé a jediné nárečie slovenské); 3.
    <span class="emphasis">
     <em>
      poľsko-slovenské
     </em>
    </span>
    (preukázali
      sme, že je to len rozličnorečnosť slovenská); 4.
    <span class="emphasis">
     <em>
      rusko-slovenské
     </em>
    </span>
    (nepatrne porusínená slovenčina); 5.
    <span class="emphasis">
     <em>
      srbsko-slovenské
     </em>
    </span>
    <sup>
     [
     <a class="footnote" href="#ftn.d56e1716" name="d56e1716">
      22
     </a>
     ]
    </sup>
    (ani meno rozličnorečnosti pre dakoľko slov srbských, ktoré užíva, nezasluhuje. Na
      tento spôsob by celá srbská reč, lebo má hodne slov tureckých, bola turecko-srbským nárečím);
      6.
    <span class="emphasis">
     <em>
      nemecko-slovenské
     </em>
    </span>
    (to je len v niečom skazenina a spotvorenina
      slovenská a nie nárečie); 7.
    <span class="emphasis">
     <em>
      maďarsko-slovenské
     </em>
    </span>
    (to je to isté).
   </p>
   <p>
    Vedľa týchto siedmich, vraj
    <span class="emphasis">
     <em>
      hlavných (!!) nárečí (!!)
     </em>
    </span>
    slovenských,
      ešte sa — hovorí Kollár — iné rozličnosti nachodia, z ktorých vraj sú tri hodné poznamenania
      (!!), a to
   </p>
   <p>
    1.
    <span class="emphasis">
     <em>
      hanácke
     </em>
    </span>
    okolo Prešporka
    <sup>
     [
     <a class="footnote" href="#ftn.d56e1739" name="d56e1739">
      23
     </a>
     ]
    </sup>
    od Hanákov tam prišlých rozšírené. (Toto istiť je neznámosť nárečí a ich sa
      tvorenia! My ale sme tu v Prešporku, chodíme dosť okolo neho, a o nárečí hanáckom tu nič,
      zhola nič nevieme.) 2. Takrečené
    <span class="emphasis">
     <em>
      trpácke
     </em>
    </span>
    nárečie od slova vraj
    <span class="emphasis">
     <em>
      trpov
     </em>
    </span>
    , ktoré dajedni Slováci v Honte podľa Kollára chybne vyslovujú.
      (Tu už mal Kollár viac rozličnorečností slovenských poprivádzať, to je málo, navidomoči málo,
      čo priviedol: prečože už nepriviedol
    <span class="emphasis">
     <em>
      smołovské
     </em>
    </span>
    nárečie od slova
    <span class="emphasis">
     <em>
      smoła
     </em>
    </span>
    , v ktorom Hlbočania a iní Belohorci
    <sup>
     [
     <a class="footnote" href="#ftn.d56e1758" name="d56e1758">
      24
     </a>
     ]
    </sup>
    <span class="emphasis">
     <em>
      l
     </em>
    </span>
    hrubo vyslovujú; taktiež mal priviesť
    <span class="emphasis">
     <em>
      tustovské
     </em>
    </span>
    nárečie od slova
    <span class="emphasis">
     <em>
      tustý
     </em>
    </span>
    , ako ho Trenčania vyslovujú atď. atď.) 3.
      Takrečené
    <span class="emphasis">
     <em>
      krekáčske
     </em>
    </span>
    nárečie pre slovíčko
    <span class="emphasis">
     <em>
      „kre“
     </em>
    </span>
    ,
      ktoré k slovám prikladá (toto je predošlému podobné). Medzitým Kollár, keď sa už chytil
      vyratovať takrečené nárečia slovenské, mal už aj druhé vystaviť a neúplný obraz nárečí
      slovenských nepodať, to by jeho námere, aby nás zmiatol a češtine poslúžil, bolo tiež
      poslúžilo: prečože teda medzi hlavnými nárečiami neuviedol
    <span class="emphasis">
     <em>
      latinsko-slovenské
     </em>
    </span>
    ,
    <span class="emphasis">
     <em>
      židovsko-slovenské
     </em>
    </span>
    ,
    <span class="emphasis">
     <em>
      cigánsko-slovenské
     </em>
    </span>
    , bo Slováci i latinské i daktoré pokazené židovské i
      cigánske slová aspoň ako prezývky do svojej reči miešajú, a medzi rozličnorečnosťami nárečí
      mal ešte čo len zo sto vyčítať, bo u nás na každom druhom vidieku, ba skoro v každej dedine
      inakšie a inakšie hovoria, a to už všetko malo sa vyvážiť a vyčerpať, tak by ešte viac bol
      neumelých pomútil! My sme ukázali a dokázali, že je len jedno nárečie slovenské, a to nárečie
      to, ktoré sám Kollár vlastným nárečím slovenským volá, ostatné že sú len alebo rozličnosti
      slovenské, alebo chatrné primiešaniny cudzích slov k našej reči, alebo skazeniny a
      spotvoreniny slovenské, alebo len prezývky, a Kollár toto všetko za nárečia, za nárečia
      slovenské vyhlásil! Či je to jazykospytectvo slovenské?! Tu veru Kollár známosť slovenskej
      reči nedokázal a tak sa ani nečudujeme, že ju odsudzuje a zatracuje, Kollár ale aj napospol
      jazykoznanstvo druhými dielami svojimi, ako: „Rozpravy o jménách a počátcích národa
      slovanského atď. atď.“
    <sup>
     [
     <a class="footnote" href="#ftn.d56e1789" name="d56e1789">
      25
     </a>
     ]
    </sup>
    pred umelými, najmiernejšie buď rečeno, do nevery a nevole priviedol. O tom ale
      bude reč inde.
    <sup>
     [
     <a class="footnote" href="#ftn.d56e1795" name="d56e1795">
      26
     </a>
     ]
    </sup>
   </p>
   <p>
    Potom už, keď vyrátal tie takrečené nárečia slovenské a kopu ich naváľal, spytuje sa, či
      je možno slovensky pri toľkej sile nárečí písať,
    <sup>
     [
     <a class="footnote" href="#ftn.d56e1803" name="d56e1803">
      27
     </a>
     ]
    </sup>
    keď sa nevie, ako sa má písať, čo vziať, a každé nárečie si vraj predok pred
      druhými osobovať bude, a tu ukazuje Slovákom na vežu bábelskú prekliatej pamäti. Pán Kollár!
      Do takejto siete sa Vám len slepá ryba chytí, ale čo len trochu očima preblesknúť zná, do nej
      Vám nepôjde. Škoda, že ste už aj to v pochybnosť nevzali, či sa naozaj môže slovensky hovoriť,
      či si Slováci pri toľkej od Vás vystavenej sile nárečí budú môcť rozumieť; škoda, že ste už aj
      naše hovorenie vežou bábelskou nenazvali a nám preto tú dobrú radu nedali, aby, keď je tak,
      nechali sme hovor slovenský, odriekli sa od neho a naučili sa česky hovoriť. Už ste si mali
      dôsledným ostať a to urobiť! Ale čo nám aj to výslovne neradíte, radi by ste nás k odrieknutiu
      sa slovenčiny i v hovore inakšie prisilili, nadávajúc reči našej vlastnej, národnej,
      starootcovskej tých najpotupnejších, najledákejších mien, prezývajúc ju sviniarčinou,
      smetištinou atď.,
    <sup>
     [
     <a class="footnote" href="#ftn.d56e1809" name="d56e1809">
      28
     </a>
     ]
    </sup>
    a tak znižujúc ju z reči ľudskej k dajakému hovoru hovädskému, ktorý by nehodno
      bolo človeku do úst vziať a ním si ústa pošpintať. Za toto blato, ktoré ste Vy na našu národnú
      reč a tým na náš národ nahádzali, za túto hanobnú špintaninu, ktorú ste Vy na nás nastriekali,
      vzali ste Vy ťažkú odpoveď pred národom naším na seba. Nech Vás za to súdi svet, ja Vás
      posudzovať nejdem a nechcem. Lež poďme k veci.
   </p>
   <p>
    Pýta sa teda Kollár, v ktoromže sa nárečí pri toľkej, od neho vyrátanej nárečí rozličnosti
      písať bude, on ale sám, keby bol nepredpojatý býval a hlbšie do veci nazrieť chcel, na túto
      otázku si zo svojho vlastného vyratovania nárečí odpovedať mohol: v ktoromže, odpovedáme,
      budeme písať, keď slovensky písať chceme, keď nie vo vlastnom slovenskom nárečí! Vy ste nám
      sám na túto otázku odpovedali, my sme už ale i predtým na ňu odpovedali, vystaviac to nárečie,
      ktoré Vy za vlastnú slovenčinu uznávate, za pravdivú a čistú reč slovenskú, a v tomto
      prítomnom spise dokázali sme, že je toto nárečie jediné nárečie slovenské, v lone hlbokých
      Tatier od všetkého druhého prímesu čiste zavarované, že je ono pravou slovenskou matkou a iné
      rozličnosti len jeho dcéry v niečom popremieňané a druhé len skazeniny a spotvoreniny
      slovenské alebo len prezývky nášho nárečia. Nebudeme veru písať, keď slovensky písať chceme,
      ani v skazeninách a spotvoreninách slovenských, teda v kadejakých slovenských nemčinách a
      maďarčinách, ani v rozličnostiach slovenských, teda v rusínskej, poľskej a moravskej
      slovenčine, ale budeme písať pravdivou a čistou slovenčinou, našou matkou rečnou. K tejto reči
      my môžeme s plným právom zavolať a voláme k nej so znamenitým Hugo Grotiom,
    <sup>
     [
     <a class="footnote" href="#ftn.d56e1817" name="d56e1817">
      29
     </a>
     ]
    </sup>
    v zápale pozdravujúc ju: O patria salve lingua! Zabudnutá ona ležala tam v
      Tatrách, kým duch slovenský sám na seba zabudol a zabúdal, teraz ale, keď sa prebral, vyviedol
      si z tmy a mrákavy nočnej družku svoju na svetlo, na ten svet boží a vystupuje s ňou skromne,
      stydlivo, ako dobrý mládenec so záručnicou
    <sup>
     [
     <a class="footnote" href="#ftn.d56e1823" name="d56e1823">
      30
     </a>
     ]
    </sup>
    svojou, vystupuje s ňou bratsky medzi bratov. Zloradní, nevďační synovia matky
      našej spoločnej a sebevoľní zlorečení budú bratia tí, ktorí sa alebo z neho vysmievať, alebo
      ho naspäť do tmy a zábudy tískať budú, bo tým budú naspäť tískať i náš kmeň slovenský do tmy a
      zábudy bývalej, žalostnej!
   </p>
   <p>
    Táto teda reč, o ktorej Tablic
    <sup>
     [
     <a class="footnote" href="#ftn.d56e1831" name="d56e1831">
      31
     </a>
     ]
    </sup>
    v pohrobnom svojom spisku toto hovorí: „Řeč zajisté našich Slováků ráz té staré
      slovenčiny, která se ve zmíněných, nad veliký poklad dražších rukopisích skví, a kterou staří
      Čechové mluvili, na sobě nosí. Až podnes zajisté my Slováci mluvíme:
    <span class="emphasis">
     <em>
      Bóh, lud,
        chyže, dajte, chytro, chlapóv, psóv, oštěpóv
     </em>
    </span>
    atd.; až podnes se ptáme:
    <span class="emphasis">
     <em>
      čí ten kuoň, čia ta dědina, čie to dietia;
     </em>
    </span>
    naše dítky až podnes v
      lískovce si hrajíce, ŕíkají:
    <span class="emphasis">
     <em>
      cetno či licho
     </em>
    </span>
    (pari an impari numero)
    <sup>
     [
     <a class="footnote" href="#ftn.d56e1846" name="d56e1846">
      32
     </a>
     ]
    </sup>
    atd.; odkud mnohým slovům výš schválených rukopisů Slováci snadněji než Čechové
      porozuměji,“ táto reč pravá a čisto slovenská, dobre zavarovaná, matka rozličnorečných dcér,
      ak chceme slovensky písať, musí sa do spisov uviesť, tým viac, že ona nad všetky svoje
      rozličnorečné dcéry, aj ďaleko nad češtinu pravý ráz (charakter) slovanský a starodávnu
      vernosť omnoho čistejšie zachovala, o čom sa každý presvedčí, kto len na staroslovenskú reč
      alebo aj na starú češtinu pohliadne. Charakter slovenčiny je napospol tento: Hlbšie hlásky,
    <sup>
     [
     <a class="footnote" href="#ftn.d56e1853" name="d56e1853">
      33
     </a>
     ]
    </sup>
    plnšie staré koncovky, dvojhláskovitosť (vernosť koreňov),
    <sup>
     [
     <a class="footnote" href="#ftn.d56e1859" name="d56e1859">
      34
     </a>
     ]
    </sup>
    nespájanie sa mäkkej spoluhlásky s dlhou samohláskou
    <sup>
     [
     <a class="footnote" href="#ftn.d56e1865" name="d56e1865">
      35
     </a>
     ]
    </sup>
    leda v nevyhnutných prípadnostiach. Toto je napospol charakter slovenčiny. Vezmime
      reč staroslovenskú,
    <sup>
     [
     <a class="footnote" href="#ftn.d56e1871" name="d56e1871">
      36
     </a>
     ]
    </sup>
    ktorá má ten samý charakter. V staroslovenčine je:
    <span class="emphasis">
     <em>
      knjaz, prjasťi,
        trjasťi, gorjaščij, svjatyj, gljadaťi, pjaď, pamjať, vjazaťi, voljať, gonjat, prijazň,
        lijaťi, učenija, pjenjaz, bjel, vjera, cjev, pjeťi, mjera, mjesto, njekto, djeva, vidjeťi,
        gorjeťi, zrjeťi, vrjeťi, žrielo, vjem, rabjech, synovjech, učeniju, vodoju, voleju,
        svjatoju
     </em>
    </span>
    (inštr.),
    <span class="emphasis">
     <em>
      mažjut, synov, domov, slovom, straža, duša, mreža,
        stražu, dušu, mrežu, kostiju, svjatyj, svjataja, svjatoe, svjatoj
     </em>
    </span>
    (dat.),
    <span class="emphasis">
     <em>
      vyšnij, vyšnjaja, vyšnee, moj, moja, moje, moego, moega
     </em>
    </span>
    (gen.),
    <span class="emphasis">
     <em>
      tvoj, tvoja, tvoe, tvoego, tvoega
     </em>
    </span>
    (gen.),
    <span class="emphasis">
     <em>
      čij, čija, čie,
        nesut
     </em>
    </span>
    atď., a v slovenčine:
    <span class="emphasis">
     <em>
      kňaz, prjasť, trjasť, horjaci,
        svatí
     </em>
    </span>
    (posvjacať),
    <span class="emphasis">
     <em>
      pohljadať, pjaď, pamjatka, vjazať, volja, hoňja,
        prjazeň, ljať, učeňja, penjaz, bjel
     </em>
    </span>
    (podbjel),
    <span class="emphasis">
     <em>
      vjera, cjevka, spjevať,
        mjera, mjesto, ňjekdo, ďjevka, viďjeť, horjeť, zrjeť, vrjeť, žrjelo, vjem, raboch
     </em>
    </span>
    (ale aj domjech, suďjech),
    <span class="emphasis">
     <em>
      učeňú, vodou, vuolou, svatou
     </em>
    </span>
    (inštr.),
    <span class="emphasis">
     <em>
      mažú, sinou, domou, slovom, stráža, duša, mreža, strážu, dušu, mrežu, kosťou,
        svätí, svätá, svätuo, svätej, višňí, višňja, vyšňje, moj, moja, moje, muojho, mojej, tvoj,
        tvoja, tvoje, tvojho, tvojej, čí, čja, čje, ňesú
     </em>
    </span>
    atď.
   </p>
   <p>
    Z týchto dakoľko príkladov vidno, že sa naša slovenčina so starou svätou cirkevnou rečou
      slovanskou v charaktere zrovnáva:
    <sup>
     [
     <a class="footnote" href="#ftn.d56e1911" name="d56e1911">
      37
     </a>
     ]
    </sup>
    práve tak rada má hlbšie hlásky ako tamtá, práve tak zachováva plné, staré
      koncovky ako tá, za roveň jej si váži nadovšetko dvojhláskovitosť a podobne, ako v tej, mäkká
      nespája sa s dlhou samohláskou. V slovenčine sa to stáva len tam, kde sa tomu vyhnúť nemôže:
    <span class="emphasis">
     <em>
      vlečú, písaňú
     </em>
    </span>
    , ale i v takýchto sa dakde hovorí po slovensky:
    <span class="emphasis">
     <em>
      vlečju, písaňju
     </em>
    </span>
    atď. Zrovnajme s týmto teraz češtinu a českomoravčinu:
    <span class="emphasis">
     <em>
      Kněz, přást, třást, hořící, svatý
     </em>
    </span>
    (posvícet),
    <span class="emphasis">
     <em>
      pohlížet, píď,
        památka, vázat, volí, honí, přízeň, lít, učení, peníz, bílý, víra, cívka, zpívat, míra,
        místo, někdo, dívka, vidět, hořet, zříti, vříti, zřídlo, vím, rabích, učení, vodou, vůlí,
        svatou, maží, synů, domů, slovem, stráž, duše, mříže, duší, mříží, kostí, svatý, svatá,
        svaté, vyšní, vyšní, vyšní, můj, má, mé, mého, mé, tvůj, tvá, tvé, tvého, tvé, čí, čí, čí,
        nesou
     </em>
    </span>
    atď. a vidíme, že čeština potratila hlbšie hlásky, plné, staré koncovky, že
      potratila starú a silnohlasnú dvojhláskovitosť a že aj mäkké spoluhlásky s dlhými
      samohláskami, napr.
    <span class="emphasis">
     <em>
      přást, třást, počátek
     </em>
    </span>
    spája atď. a namiesto toho
      stala sa zbrúsenou a vytenčenou. Zmoravčená slovenčina je už vtokom moravským
    <sup>
     [
     <a class="footnote" href="#ftn.d56e1933" name="d56e1933">
      38
     </a>
     ]
    </sup>
    veľmi popremieňaná a od pôvodnej slovenčiny značne uchýlená. Ona hovorí:
    <span class="emphasis">
     <em>
      kňaz, prásť, trásť, horící, svatí
     </em>
    </span>
    (posvácať),
    <span class="emphasis">
     <em>
      pohládať, páď,
        památka, vázať, volá, hoňá, prízeň, láť, učeňá, peňáz, bílí, víra, cívka, spívať, míra,
        místo, někdo, ďívka, viďeť, horeť, zreť, vreť, žrídlo, vím, raboch, učeňú, vodú, vólú,
        svatú, mažú, synóv, domóv, slovem, stráž, duša, mreža, dušu, mrežu, kosťú, svatí, svatá,
        svaté, višní, višná, višné, moj, moja, moje, mojho, mojej, tvoj, tvoja, tvoje, tvojho,
        tvojej, čí, čá, čé, ňesú
     </em>
    </span>
    atď. Z tohoto vidno, že zmoravčená slovenčina ako
      zmiešanina ani jeden charakter, ani plnohlasný a dvojhláskovitý slovenský, ani tenkohlasný
      český nezadržala, ale niečo z toho, niečo z toho zachytila, bo hovorí napr.
    <span class="emphasis">
     <em>
      páď,
        památka, vázáť, a horící svíca, ďívka, prízeň
     </em>
    </span>
    atď., keby ale dôsledná bola,
      musela by mať
    <span class="emphasis">
     <em>
      horácí svéca, ďévka
     </em>
    </span>
    , toto ale sú nestvory a nebytnosti v
      reči slovenskej. Potom mäkkú spoluhlásku s hrubou samohláskou napospol spája:
    <sup>
     [
     <a class="footnote" href="#ftn.d56e1952" name="d56e1952">
      39
     </a>
     ]
    </sup>
    <span class="emphasis">
     <em>
      páď, památka, hoňá, učeňá, kosťú, dušú, čá
     </em>
    </span>
    atď., celkom duchu a povahe
      reči slovenskej na odpor! Vidiac toto, nikomu už netreba dlhého rozmýšľania súd o zmoravčenej
      slovenčine vyniesť: ona je nekonečne bližšia k pravdivej slovenčine ako k češtine, ale je ako
      zmiešanina bez všetkého vlastného charakteru, preto aj nebolo možno jej dokonalú gramatiku
      vystaviť a jednotu v reči spisovnej uviesť, preto tiež sebevoľnosti pole pri jej písaní
      každému bolo otvorené. Slovenčina, majúc za svoj osobitný a vlastný slovenský charakter:
      plnohlasnosť a dvojhláskovitosť, v ďalšom svojom tvorení charakter tento pri celej reči
      rozprestrela a tým svoj organizmus zdokonalila a zavŕšila, preto uviedla:
    <span class="emphasis">
     <em>
      dobrjeho,
        dobrjemu, miljeho, miljemu, svatuo, dobruo, viďeu, choďiu
     </em>
    </span>
    atď. miesto
      inoslovanského:
    <span class="emphasis">
     <em>
      dobrého, dobrému, milého, milému, svatô
     </em>
    </span>
    , alebo
    <span class="emphasis">
     <em>
      svató, dobrô, viďel, choďil
     </em>
    </span>
    atď. Slovenčina nerada vidí dlhé
      samohlásky, ten hlas zavrený a dajakýsi polonemý, a preto ich rozpúšťa v otvorené, hlasné
      dvojhlásky, ktoré sa viac vyrážajú na svet ako samohlásky dlhé, dosebazavrené. Naozaj je tiež
      hrubé
    <span class="emphasis">
     <em>
      ł
     </em>
    </span>
    na konci hlas tvrdý, zaseknutý a odlomený a zato spevavá
      slovenčina ho premenila
    <sup>
     [
     <a class="footnote" href="#ftn.d56e1974" name="d56e1974">
      40
     </a>
     ]
    </sup>
    vo
    <span class="emphasis">
     <em>
      v
     </em>
    </span>
    a s predchádzajúcou samohláskou do dvojhlásky, čím sa
      táto koncovka stala tekúcejšou a omnoho hudobnejšou.
   </p>
   <p>
    Toto je stroj a organizmus slovenčiny, v ktorom nič nieto zbytočného, sebevoľného, sem
      neprislúchajúceho, ale všetko tam jedno k druhému patrí, dobre sa jedno s druhým spája a v
      zaokrúhlený úplný celok zrastá. Túto opravdivú, pôvodnú, vernú, svoj úplný a zaokrúhlený
      organizmus majúcu slovenčinu vzali a uviedli sme do spisov: kto už teraz po poznaní tohoto, po
      nahliadnutí do úplného stroja a organizmu slovenčiny povie nám a nadhodí, že sme tu niečo
      urobili sebevoľne, kto sa nás opováži obviňovať z diktatúry?
    <sup>
     [
     <a class="footnote" href="#ftn.d56e1985" name="d56e1985">
      41
     </a>
     ]
    </sup>
    Tí, ktorí to dosiaľ robili, nechceme myslieť, že by to boli z druhej príčiny
      urobili, ako z bližšieho ešte nepoznania a hlbšieho nenahliadnutia do stroja a organizmu reči
      našej slovenskej. Keby sme boli inakšie robili, slovenčinu matku s premienkami jej dcér
      miešali, jednu formu z toho, druhú z druhého vyberali a dovedna spájali, tak by sme boli
      robili sebevoľne, tak by sme boli zaslúžili návrhy, ktoré teraz celkom sú nespravodlivé.
      Pripravili by sme tým boli slovenčinu o každý základ a vlastne aj o gramatiku, bo gramatika
      nie je na to, len formy vystavovať a rozličné dovedna plátať, ale rozviť stroj a organizmus
      reči a každého zaviesť do vnútorností stroja tohoto. Teraz myslíme, že si aj páni v Hlasoch
      vysvetlia a pochopia formy našej slovenčiny, vysvetlia si, prečo píšeme:
    <span class="emphasis">
     <em>
      dau, stáu,
        pohnuv
     </em>
    </span>
    , a nie:
    <span class="emphasis">
     <em>
      dal, stál, pohnul
     </em>
    </span>
    , vysvetlia si, prečo
      píšeme:
    <span class="emphasis">
     <em>
      istjeho, dobrjeho
     </em>
    </span>
    atď.,
    <span class="emphasis">
     <em>
      dlhí, hlboki
     </em>
    </span>
    atď.,
      nebude im už čudno, prečo píšeme
    <span class="emphasis">
     <em>
      sťa
     </em>
    </span>
    miesto
    <span class="emphasis">
     <em>
      ako
     </em>
    </span>
    , aj
    <span class="emphasis">
     <em>
      lež
     </em>
    </span>
    miesto
    <span class="emphasis">
     <em>
      ale
     </em>
    </span>
    , prečo si moc nezakladáme na
      gréckej a rímskej časomiere,
    <sup>
     [
     <a class="footnote" href="#ftn.d56e2025" name="d56e2025">
      42
     </a>
     ]
    </sup>
    trebárs ona aj s pravdivým nárečím slovenským dobre obstojí. Ostatne táto
      časomiera nie je národnou formou pre naše básnictvo, ale touto je rým, do ktorého sú zaodeté
      všetky naše národné spevy.
   </p>
   <p>
    V reči nesmie a na žiaden spôsob nemôže byť zákonom: ľúbenie alebo neľúbenie sa dajedných foriem,
    <sup>
     [
     <a class="footnote" href="#ftn.d56e2033" name="d56e2033">
      43
     </a>
     ]
    </sup>
    bo ľúbenie sa je vec každého jednotlivca a tak jednému sa bude ľúbiť to, druhému
      iné, jeden bude vychvaľovať formy
    <span class="emphasis">
     <em>
      dobrjeho, dobrjemu, hlbokuo, dobruo, viďeu,
        cíťiu
     </em>
    </span>
    atď., a druhý ich bude zatracovať a miesto nich vychvaľovať formy:
    <span class="emphasis">
     <em>
      dobrého, dobrému, hlbokô, dobrô
     </em>
    </span>
    , alebo
    <span class="emphasis">
     <em>
      hlboké, dobré, viděl,
        cítil
     </em>
    </span>
    atď., ale jediným zákonom v reči môže a musí byť
    <span class="emphasis">
     <em>
      stroj a
        organizmus reči
     </em>
    </span>
    . My sme vzali reč, ako je v ústach národa, a preniesli sme ju do
      spisov, vzali sme ju preto, bo ona má svoj zavŕšený, vyokrúhlený a zdokonalený stroj, má svoju
      pôvodnosť a čistotu, nie je s ničím druhým zmiešaná a tak má svoj vlastný záväzok, svoj
      vlastný život a práve preto je verná a samojediná pravdivá vyslovovateľkyňa života
      slovenského.
   </p>
   <p>
    Že reč slovenská nad češtinu omnoho pravdivejší slovanskejší ráz zadržala, o tom netreba
      viac slov šíriť. To každý na prvé pohliadnutie vidí, to každý vie a podonášané príklady to
      očite dokazujú. Stará čeština bola našej terajšej slovenčine, trebárs nie celkom, ale predsa
      podobnejšia. Ona má:
    <span class="emphasis">
     <em>
      pánóv, zemjú, zemjan, kosťjú, krvjú, matěrjú, sbožjé, sbožjá,
        sbožjú, čijej
     </em>
    </span>
    , gen., dat. i lok.,
    <span class="emphasis">
     <em>
      človečej, lúbejší, lúbejšjá,
        lúbejšjé, třjé, čtyrjé, moj, moja, moje, mojeho, mojej, bijúť, mažúť
     </em>
    </span>
    atď., nie
      teda my, ale Česi sa od pôvodného a verného rázu slovanského uchýlili, a tak my, píšuc v našej
      slovenčine, vždy vernejšie a čistejšie slovansky píšeme, ako oni v svojej češtine. Toto
      uchýlenie sa češtiny od stroja a organizmu slovanského i sami pôvodcovia Hlasov
    <sup>
     [
     <a class="footnote" href="#ftn.d56e2059" name="d56e2059">
      44
     </a>
     ]
    </sup>
    spomínajú a dajedni o tom hovoria bolestne, vediac, že tým reč česká mnoho
      utratila. Palacký
    <sup>
     [
     <a class="footnote" href="#ftn.d56e2065" name="d56e2065">
      45
     </a>
     ]
    </sup>
    napr. hovorí: „Nejstarší paměti literatury české dokazují to zřetedlně, že někdy
      čeština slovenčiny mnohem bližší byla, nežli nyní jest. Teprv ve XIII. století vloudilo se
      břeštivé ř do češtiny“ atď., a na druhom mieste: „Nepřeme, že v tom přeodívání jazyk náš tytýž
      i výborné, ba drahocenné roucho staré za nový lehký klůcek
    <sup>
     [
     <a class="footnote" href="#ftn.d56e2071" name="d56e2071">
      46
     </a>
     ]
    </sup>
    proměnil“ atď., a iní zase, ako Tablic,
    <sup>
     [
     <a class="footnote" href="#ftn.d56e2078" name="d56e2078">
      47
     </a>
     ]
    </sup>
    Kollár,
    <sup>
     [
     <a class="footnote" href="#ftn.d56e2084" name="d56e2084">
      48
     </a>
     ]
    </sup>
    nariekajú na ponemčenie reči českej, ktorú žalobu Kollár v svojich spisoch vždy a
      vždy opakoval. Či my môžeme po pravde takto nariekať na naše nárečie? Nie! Ono je čisté,
      zavarované, krásne, svoje, neponemčené; načože by sme teda my písali miesto v nárečí čistom,
      zavarovanom, krásnom, nepremenenom — v nárečí od pôvodného veľmi ohnutom, breštivou hláskou
      nabranom, v nárečí, ktoré výborné, drahocenné svoje rúcho utratilo a ho v nový, ľahký
    <span class="emphasis">
     <em>
      „klůcek“
     </em>
    </span>
    premenilo, v nárečí miestami ponemčenom, ako ho sami Česi
      opisujú?!
   </p>
   <p>
   </p>
   <div class="footnotes">
    <br/>
    <hr align="left"/>
    <div class="footnote">
     <p>
      <sup>
       [
       <a class="para" href="#d56e1494" name="ftn.d56e1494">
        1
       </a>
       ]
      </sup>
      Spis tento onedlho na svetlo vyjde.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1497" name="ftn.d56e1497">
        2
       </a>
       ]
      </sup>
      <span class="emphasis">
       <em>
        Výťah zo spisu oproti Hlasom
       </em>
      </span>
      — spis nevyšiel
     </p>
    </div>
    <div class="footnote">
     <p>
      <sup>
       [
       <a class="para" href="#d56e1507" name="ftn.d56e1507">
        3
       </a>
       ]
      </sup>
      <span class="emphasis">
       <em>
        pre krok náš
       </em>
      </span>
      — totiž pre povýšenie slovenčiny na spisovný
          jazyk
     </p>
    </div>
    <div class="footnote">
     <p>
      <sup>
       [
       <a class="para" href="#d56e1515" name="ftn.d56e1515">
        4
       </a>
       ]
      </sup>
      <span class="emphasis">
       <em>
        … tak aj národ slovenský
       </em>
      </span>
      — tu je už národ v zmysle predošlého
          kmeň!
     </p>
    </div>
    <div class="footnote">
     <p>
      <sup>
       [
       <a class="para" href="#d56e1521" name="ftn.d56e1521">
        5
       </a>
       ]
      </sup>
      <span class="emphasis">
       <em>
        Čechoslováci
       </em>
      </span>
      — rozumej tí, čo písali bibličtinou, čiže slovenskí
          evanjelici
     </p>
    </div>
    <div class="footnote">
     <p>
      <sup>
       [
       <a class="para" href="#d56e1527" name="ftn.d56e1527">
        6
       </a>
       ]
      </sup>
      <span class="emphasis">
       <em>
        … základy kostola jednoty národnej…
       </em>
      </span>
      — ohlas z Mickiewiczovho
          Konrada Wallenroda z tzv. Wajdelotovej piesne, ktorú mal Štúr v osobitnej obľube
     </p>
    </div>
    <div class="footnote">
     <p>
      <sup>
       [
       <a class="para" href="#d56e1533" name="ftn.d56e1533">
        7
       </a>
       ]
      </sup>
      <span class="emphasis">
       <em>
        panovitosť
       </em>
      </span>
      — nadvládu
     </p>
    </div>
    <div class="footnote">
     <p>
      <sup>
       [
       <a class="para" href="#d56e1539" name="ftn.d56e1539">
        8
       </a>
       ]
      </sup>
      <span class="emphasis">
       <em>
        sizyfovský kameň
       </em>
      </span>
      — nazvaný podľa Sizyfa, ktorý podľa gréckej báje
          bol v podsvetí potrestaný za svoje zločiny tak, že musel na veľký vrch vyváľať obrovský
          kameň, ktorý sa mu zas zakaždým skotúľal naspäť. Odsúdený musel túto prácu ustavične
          opakovať. Podľa toho sa sizyfovským kameňom nazýva ťažká zbytočná námaha.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1547" name="ftn.d56e1547">
        9
       </a>
       ]
      </sup>
      <span class="emphasis">
       <em>
        rusínske nárečie
       </em>
      </span>
      — ukrajinčina
     </p>
    </div>
    <div class="footnote">
     <p>
      <sup>
       [
       <a class="para" href="#d56e1553" name="ftn.d56e1553">
        10
       </a>
       ]
      </sup>
      <span class="emphasis">
       <em>
        Ungvár
       </em>
      </span>
      — Užhorod, sídlo stolice toho istého mena (dnes v
          Zakarpatskej Ukrajine)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1559" name="ftn.d56e1559">
        11
       </a>
       ]
      </sup>
      <span class="emphasis">
       <em>
        Bereg
       </em>
      </span>
      — názov Berežskej stolice s hlavným mestom Mukačevom
     </p>
    </div>
    <div class="footnote">
     <p>
      <sup>
       [
       <a class="para" href="#d56e1587" name="ftn.d56e1587">
        12
       </a>
       ]
      </sup>
      <span class="emphasis">
       <em>
        ą, ę
       </em>
      </span>
      (nosovky) — má poľština
     </p>
    </div>
    <div class="footnote">
     <p>
      <sup>
       [
       <a class="para" href="#d56e1603" name="ftn.d56e1603">
        13
       </a>
       ]
      </sup>
      <span class="emphasis">
       <em>
        … v svojom striedku tak dobre ako v krajných rozličnostiach
       </em>
      </span>
      —
          uprostred jazykovej oblasti tak dobre ako v okrajových nárečiach
     </p>
    </div>
    <div class="footnote">
     <p>
      <sup>
       [
       <a class="para" href="#d56e1619" name="ftn.d56e1619">
        14
       </a>
       ]
      </sup>
      <span class="emphasis">
       <em>
        … po všetkých skloneniach mien rozličných a slovies
       </em>
      </span>
      — vo všetkých
          skloňovaniach podstatných mien (u Štúra: samostatných mien), prídavných mien, čísloviek (u
          Štúra: počtové slová alebo počty) a zámen (u Štúra: všemien) a časovaniach (Štúr používa
          termín sklonenie aj pre dnešné časovanie) slovies
     </p>
    </div>
    <div class="footnote">
     <p>
      <sup>
       [
       <a class="para" href="#d56e1625" name="ftn.d56e1625">
        15
       </a>
       ]
      </sup>
      <span class="emphasis">
       <em>
        tenčí
       </em>
      </span>
      — používa tenké samohlásky
     </p>
    </div>
    <div class="footnote">
     <p>
      <sup>
       [
       <a class="para" href="#d56e1664" name="ftn.d56e1664">
        16
       </a>
       ]
      </sup>
      <span class="emphasis">
       <em>
        po všetkých rozličnostiach
       </em>
      </span>
      — vo všetkých nárečiach
     </p>
    </div>
    <div class="footnote">
     <p>
      <sup>
       [
       <a class="para" href="#d56e1671" name="ftn.d56e1671">
        17
       </a>
       ]
      </sup>
      <span class="emphasis">
       <em>
        tie jeho krajnosti
       </em>
      </span>
      — tie jeho okrajovosti (okrajové nárečové
          prvky)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1677" name="ftn.d56e1677">
        18
       </a>
       ]
      </sup>
      <span class="emphasis">
       <em>
        neznášajú
       </em>
      </span>
      — nezhodujú
     </p>
    </div>
    <div class="footnote">
     <p>
      <sup>
       [
       <a class="para" href="#d56e1683" name="ftn.d56e1683">
        19
       </a>
       ]
      </sup>
      <span class="emphasis">
       <em>
        Na krajoch Slovenska k Morave naklonených slovenčina naša… pôvodnú a silnú
            svoju dvojhláskovitosť poutrácala
       </em>
      </span>
      — napr. západoslovenské: bíly oproti biely,
          vedem oproti vediem, ženu (inštr. sg ) oproti ženou atď.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1689" name="ftn.d56e1689">
        20
       </a>
       ]
      </sup>
      <span class="emphasis">
       <em>
        … na krajoch zase Slovenska k Polsku nachýlených… dlhosť syláb
            utratila
       </em>
      </span>
      — napr. nam oproti nám, mleko oproti mlieko, kovač oproti kováč
          atď.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1695" name="ftn.d56e1695">
        21
       </a>
       ]
      </sup>
      <span class="emphasis">
       <em>
        I Kollár… nasledujúce nárečia vyrátal…
       </em>
      </span>
      — Kollár všetky tzv.
          nárečia, ako ich uvádza Štúr, vymenoval v Hlasoch, pričom prvých sedem skutočne označil za
          hlavné a k nim ešte pripojil tri, ktoré „hodna jsou poznamenaní“: hanácke, trpácke (od
          slova trpov, ako sa v Honte vyslovuje slovo teprv) a krekáčske (podľa slabiky kre v
          Gemeri). Už pred ním Šafárik v Slovanskom národopise (1842, str. 99) výslovne hovorí, že
          Trpáci, Krekači sú „pouhe přezdivky“, ale Kollárovi v nenávisti proti štúrovskej
          slovenčine nebránilo používať ani takéto argumenty. Nie div teda, že Štúrov tón proti
          Kollárovi je vyostrený.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1716" name="ftn.d56e1716">
        22
       </a>
       ]
      </sup>
      <span class="emphasis">
       <em>
        Srbsko-slovenské
       </em>
      </span>
      nárečie kladie Kollár „na pomezích Serbie,
          zvláště v Báčské stolici a v mnohých jiných srbsko-slovenských městech a vesnicech, n. p.
          v Budíně, v Svatém Ondřeji atd.“
     </p>
    </div>
    <div class="footnote">
     <p>
      <sup>
       [
       <a class="para" href="#d56e1739" name="ftn.d56e1739">
        23
       </a>
       ]
      </sup>
      <span class="emphasis">
       <em>
        Prešporok
       </em>
      </span>
      — Bratislava
     </p>
    </div>
    <div class="footnote">
     <p>
      <sup>
       [
       <a class="para" href="#d56e1758" name="ftn.d56e1758">
        24
       </a>
       ]
      </sup>
      <span class="emphasis">
       <em>
        Hlbočania a iní Belohorci
       </em>
      </span>
      — obyvatelia Hlbokého (tam účinkoval
          Hurban) a iných obcí pod Bielou horou
     </p>
    </div>
    <div class="footnote">
     <p>
      <sup>
       [
       <a class="para" href="#d56e1789" name="ftn.d56e1789">
        25
       </a>
       ]
      </sup>
      <span class="emphasis">
       <em>
        Rozpravy o jmenách, počátkách i starožitnostech národu slavského a jeho
            kmenů od Jana Kollára
       </em>
      </span>
      — Dielo vyšlo v Budíne roku 1830. V ňom sa Kollár
          pokúsil vysvetliť meno Sláv a názvy iných slovanských národov, pričom sa vo svojich
          výkladoch dostal na scestie fantázie. Kollár vôbec nemal náležitú jazykovednú prípravu a
          ani nepoznal súčasný stav jazykovedy.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1795" name="ftn.d56e1795">
        26
       </a>
       ]
      </sup>
      <span class="emphasis">
       <em>
        o tom ale bude reč inde
       </em>
      </span>
      — Štúr sa k tejto problematike nevrátil
          ani v jednom svojom diele. Je možne, že tak zamýšľal urobiť v chystanom spise proti
          Hlasom, ktorý však nevyšiel.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1803" name="ftn.d56e1803">
        27
       </a>
       ]
      </sup>
      <span class="emphasis">
       <em>
        … spytuje sa, či je možno slovensky pri toľkej sile nárečí písať…
       </em>
      </span>
      — Kollárove slová: „Daremný a nesnesitedlný jest každý křik těch, kteří říkají: ,pišme po
          slovensky, my nejsme Čechové!‘ Povězte že, milí bratři, jak ,po slovensky?‘ Tak jako
          Handrburci, či tak jako Krekáči, či tak jako Trpáci, či tak jako Bernolák, či tak jako p.
          Čaplovič, či tak jako Šáryský Potemkin aneb spisovatel Šenku pálenčeneho? — Která stolice
          a které nářečíčko sobě tu přednosť osobovati může? Totby nepochybně každé z nich i chtělo
          i smělo, než odtudby pro vzdělanost našeho národu předce nic jineho nenásledovalo než to,
          co tam při stavení věže babylonské.“ — Pri Babylonskej veži (u Štúra, veža bábelská) podľa
          biblickej histórie došlo k pomäteniu jazykov.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1809" name="ftn.d56e1809">
        28
       </a>
       ]
      </sup>
      <span class="emphasis">
       <em>
        … prezývajúc ju sviniarčinou, smetištinou atď.
       </em>
      </span>
      — Kollár,
          poukazujúc v Hlasoch na zásluhy svoje a iných pri získavaní povolenia na Štúrove noviny,
          obviňuje Štúra, že ich s jazykom novín oklamal (Štúr totiž jazykovú stránku novín držal do
          ostatku v tajnosti), „ant my ani drotarčinu a kopaničárčinu, ani miškarčinu a bravčarčinu,
          ani, jak p. superintendent Seberini mluví, kočišštinu a valaštinu, ani, jak jim řikají,
          smetištinu a kuchynčinu nikdy od vás sme neočekávali, a pro ni jistě ani jedinkeho kroku
          nebyli bysme učinili“. A na inom mieste Hlasov — na čo Štúr tiež naráža — Kollár hovorí,
          že nečíta Štúrove noviny „mezi jinými vážnejšími národními příčinami již i pro osobní
          ušetření meho zdraví, ant mne při uvidění Vaší, duchu a kořenům řeči naší cele nepřiměřené
          orthographie, oči, při slyšení Vašich hrubých, surovozvukých slov uši boleti začínají,
          anobrž sám čich na jakousi nepříjemnou vůni upomínán býva, jaková ze stájí, z krčem a
          jiných peleší nízkého života zapáchá a nos uráží“. Nato sa Kollár ďalej znižuje k
          nedôstojným výrokom o slovenčine ako spisovnom jazyku.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1817" name="ftn.d56e1817">
        29
       </a>
       ]
      </sup>
      <span class="emphasis">
       <em>
        Hugo Grotius
       </em>
      </span>
      (1583 — 1645) — vedec, právnik a štátnik, zástanca
          reformácie v Holandsku, je autorom mnohých po latinsky písaných diel a medzi nimi aj
          básní. Štúr uvedené slová O patria salve lingua (Buď pozdravená, reč materinská) prevzal z
          Grotiovej básne, ktorú Pavel Jozef Šafárik cituje ako motto k svojmu dielu Geschichte der
          slawischen Sprache und Literatur.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1823" name="ftn.d56e1823">
        30
       </a>
       ]
      </sup>
      <span class="emphasis">
       <em>
        záručnica
       </em>
      </span>
      — snúbenica
     </p>
    </div>
    <div class="footnote">
     <p>
      <sup>
       [
       <a class="para" href="#d56e1831" name="ftn.d56e1831">
        31
       </a>
       ]
      </sup>
      <span class="emphasis">
       <em>
        Bohuslav Tablic
       </em>
      </span>
      (1769 — 1832) — ev. teológ, historik, básnik a
          zberateľ a vydavateľ starých pamiatok, má v Hlasoch zaradený príspevok O literárních
          svazích Slovákův s Čechy a Moravany v nynější i někdejší době (príspevok je prevzatý z ČČM
          1842). Príspevok je v podtitule označený ako „Spisek pohrobní“. Citovaný úryvok je v
          Hlasoch na str. 10 — 11; v prepise sme ho upravili podľa originálu. Keďže však u Štúra je
          citovaný dosť odchylne, uvádzame v plnom znení aj Štúrov prepis: „Řeč zajisté naších
          Slováků ráz té staré Slovenčiny, která se ve zmíněných, nad veliký poklad dražších
          rukopisích skví, a kterau staří Čechové mluvili, na sobě nosí. Až podnes zajisté my
          Slováci mluvíme: Boh, lud, chiža, dajťe, chitro, chlapou, psou, ošťepou atď. až podnes se
          ptáme: čí ten kuoň, čja tá ďeďina, čje to ďjeťa; naše dítky až podnes v lískovce se
          hrajíce říkají: cetno či licho (pari an impari numero) atď. odkud mnohým slovům výš
          schválených rukopisů Slováci snadněji než Čechové porozumějí.“ (Štúr riedene sádže, čo je
          v pôvodine sádzané kurzívou a okrem toho riedi aj posledné slovo: porozumějí.)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1846" name="ftn.d56e1846">
        32
       </a>
       ]
      </sup>
      <span class="emphasis">
       <em>
        Pari an impari numero
       </em>
      </span>
      (lat.) — pri detských hrách:
          pár-nepár
     </p>
    </div>
    <div class="footnote">
     <p>
      <sup>
       [
       <a class="para" href="#d56e1853" name="ftn.d56e1853">
        33
       </a>
       ]
      </sup>
      <span class="emphasis">
       <em>
        hlbšie hlásky
       </em>
      </span>
      (= zadnejšie, temnejšie hlásky) — napr. a oproti e
          (ľan — len), u oproti i (ľud — lid) a iné
     </p>
    </div>
    <div class="footnote">
     <p>
      <sup>
       [
       <a class="para" href="#d56e1859" name="ftn.d56e1859">
        34
       </a>
       ]
      </sup>
      <span class="emphasis">
       <em>
        dvojhláskovitosť (vernosť koreňov)
       </em>
      </span>
      — ako je ona v
          staroslovienčine, na čo poukazuje Štúr ďalej na príkladoch
     </p>
    </div>
    <div class="footnote">
     <p>
      <sup>
       [
       <a class="para" href="#d56e1865" name="ftn.d56e1865">
        35
       </a>
       ]
      </sup>
      <span class="emphasis">
       <em>
        … nespájanie sa mäkkej spoluhlásky s dlhou samohláskou
       </em>
      </span>
      — napr.:
          cievka oproti českému cívka atď. (viď v príkladoch ďalej)
     </p>
    </div>
    <div class="footnote">
     <p>
      <sup>
       [
       <a class="para" href="#d56e1871" name="ftn.d56e1871">
        36
       </a>
       ]
      </sup>
      <span class="emphasis">
       <em>
        reč staroslovenskú
       </em>
      </span>
      — rozumej: staroslovienčinu
     </p>
    </div>
    <div class="footnote">
     <p>
      <sup>
       [
       <a class="para" href="#d56e1911" name="ftn.d56e1911">
        37
       </a>
       ]
      </sup>
      <span class="emphasis">
       <em>
        … že sa naša slovenčina so starou svätou cirkevnou rečou slovanskou (v
            pôvodine: slovenskou) v charaktere zrovnáva…
       </em>
      </span>
      — už Šafárik v Geschichte der
          slawischen Sprache und Literatur výslovne hovorí, že slovenčina vo svojich najstarších
          prvkoch (Urstoff) je „veľmi spríbuznená so staroslovienskym cirkevným jazykom“ čiže so
          staroslovienčinou a že v nej sa zachovali slová, ktoré nie sú v češtine, ale vyskytujú sa
          v starej češtine a v iných nárečiach, najmä v cirkevnej slovienčine, slovinčine, ruštine a
          poľštine.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1933" name="ftn.d56e1933">
        38
       </a>
       ]
      </sup>
      <span class="emphasis">
       <em>
        vtokom moravským
       </em>
      </span>
      — vplyvom moravským
     </p>
    </div>
    <div class="footnote">
     <p>
      <sup>
       [
       <a class="para" href="#d56e1952" name="ftn.d56e1952">
        39
       </a>
       ]
      </sup>
      <span class="emphasis">
       <em>
        potom mäkkú spoluhlásku s hrubou samohláskou napospol spája
       </em>
      </span>
      — v
          pôvodine: Po tom mekú samohlásku s hrubou samohláskou napospol spája (v prepise teda
          opravujeme pôvodné „samohlásku“ na „spoluhlásku“).
     </p>
    </div>
    <div class="footnote">
     <p>
      <sup>
       [
       <a class="para" href="#d56e1974" name="ftn.d56e1974">
        40
       </a>
       ]
      </sup>
      <span class="emphasis">
       <em>
        … spevavá slovenčina ho premenila vo v
       </em>
      </span>
      — totiž v minulom čase:
          pohnuv (dnešné: pohol), ale ak predchádzala iná samohláska než u, i, zakončenie bolo
          dvojhláskové: dau (dnešné: dal), stáu (dnešné: stál) atď.
     </p>
    </div>
    <div class="footnote">
     <p>
      <sup>
       [
       <a class="para" href="#d56e1985" name="ftn.d56e1985">
        41
       </a>
       ]
      </sup>
      <span class="emphasis">
       <em>
        … kto sa nás opováži obviňovať z diktatúry?
       </em>
      </span>
      — Štúr zrejme reaguje
          týmito slovami na Kollára v Hlasoch, ktorý vyčíta Štúrovi: „Vaše myšlénka o různění, o
          novonářečí nevyšla z lidu, nýbrž jen z Vaší hlavy, ona není plod skutečného života, nýbrž
          jen výleh školy a vrtoch potajemných schůzek a spiklů několika nezkušených mladochů; Vy
          ste ji teprv z jednoho punktu a koutu do lidu všudy a všelijak vnášeti, vlévati, často i
          cpáti a vnucovati začal: naproti tomu naše myšlénky a žádosti, soudy a rady, žaloby a
          výstrahy jsou
      <span class="emphasis">
       <em>
        hlas lidu
       </em>
      </span>
      se všech stran se samochtě ozývající a do
          nebe volající… Nebudeteli ještě ani budoucně těchto tak
      <span class="emphasis">
       <em>
        mnohých
       </em>
      </span>
      ,
      <span class="emphasis">
       <em>
        vážných
       </em>
      </span>
      , slušných a všestranných hlasů slyšeti a šetřiti, budeme
          potom, anť o pravosti a dobrotě Vaší hlavy pochybovati nelze, příčinu míti, aspoň o
          pravosti a dobrotě Vašeho srdce pochybovati… a vždy se najdou věrní vlastencové, kteří
          proti Vám a Vašemu podnikání vystoupíce hřímati budou s Ciceronem: ,Quousque tandem
          abutere, Catilina, patientia nostra?‘“ (Po latinsky citované slová, ktoré predniesol
          rímsky rečník Cicero v reči proti vodcovi sprisahania Catilinovi: „Dokedy konečne budeš,
          Catilina, zneužívať našu trpezlivosť?“)
     </p>
    </div>
    <div class="footnote">
     <p>
      <sup>
       [
       <a class="para" href="#d56e2025" name="ftn.d56e2025">
        42
       </a>
       ]
      </sup>
      <span class="emphasis">
       <em>
        … prečo si moc nezakladáme na gréckej a rímskej časomiere…
       </em>
      </span>
      — tu
          Štúr mieri na Kollárov výrok v Hlasoch, že „československá reč“ práve postupným spájaním
          češtiny a slovenčiny môže „ten nejvyšší stupeň libozvučnosti a všeliké básnicko-řečnícké
          dokonalosti dosáhnouti, mezi jiným již proto, že řeckolatinskou metriku a prosodii sobě
          přitvořenu má“. Kollár kládol hlavný dôraz na rytmus v poézii a odsudzoval rýmy, ktoré mu
          „hneď ucho, hneď oko“ urážali (Ueber die literarische Wechselseitigkeit), kým štúrovci
          videli hlavný znak poézie v rýme, ako to Štúr hneď ďalej otvorene priznáva. Podobne sa
          vyslovuje aj Hurban v recenzii Škultétyho Básní (Orol Tatránski 1846, str. 155): „Menujem
          národnou formou rýmovanie…“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2033" name="ftn.d56e2033">
        43
       </a>
       ]
      </sup>
      <span class="emphasis">
       <em>
        V reči nesmie a na žiaden spôsob nemôže byť zákonom: ľúbenie alebo neľúbenie
            sa dajedných foriem…
       </em>
      </span>
      — Kollár v Hlasoch (str. 112) spomína, že v spisovnom
          jazyku treba podržať všetko dobré, čo má slovenské nárečie (preto radí písať smrek, jarmo,
          chrákati atď. oproti českému smrk, jho, chrkati), a zas to dobré, čo má české nárečie
          (hluboký, slunce, křěč atď. oproti slovenskému hlboký, slnce, kŕč), a uzaviera (str. 113):
          „Že se ovšem i v češtině některé nepříjemné zvuky a slova nalezají, to my dobře víme a
          cítíme, ale právě proto slovenčinu a češtinu sjednotiti chceme, aby se společně pronikly,
          doplňovaly a vynahražovaly, ozdobovaly a obohacovaly. Co jedné chybuje, dá jí druhá, co v
          jedné nehezkého, okrášlí to její sestra a přítelkyně, a přece to bude všecko naše, ne
          cizí.“
     </p>
    </div>
    <div class="footnote">
     <p>
      <sup>
       [
       <a class="para" href="#d56e2059" name="ftn.d56e2059">
        44
       </a>
       ]
      </sup>
      <span class="emphasis">
       <em>
        pôvodcovia Hlasov
       </em>
      </span>
      — rozumej: autori príspevkov v Hlasoch
     </p>
    </div>
    <div class="footnote">
     <p>
      <sup>
       [
       <a class="para" href="#d56e2065" name="ftn.d56e2065">
        45
       </a>
       ]
      </sup>
      <span class="emphasis">
       <em>
        František Palacký
       </em>
      </span>
      (1798 — 1876) — dejepisec českého národa a
          politik, má v Hlasoch dva príspevky. Prvý citát, ktorý Štúr uvádza, je zo strany 26 a
          druhý zo strany 39 (citáty sme upravili v prepise podľa pôvodiny, pričom sme au
          prepisovali na ou; Štúr oproti Palackému píše Čeština, Slovenčina, České s veľkými
          počiatočnými písmenami).
     </p>
    </div>
    <div class="footnote">
     <p>
      <sup>
       [
       <a class="para" href="#d56e2071" name="ftn.d56e2071">
        46
       </a>
       ]
      </sup>
      <span class="emphasis">
       <em>
        klůcek
       </em>
      </span>
      (u Štúra: klůček) — handra, zdrap zo šiat
     </p>
    </div>
    <div class="footnote">
     <p>
      <sup>
       [
       <a class="para" href="#d56e2078" name="ftn.d56e2078">
        47
       </a>
       ]
      </sup>
      <span class="emphasis">
       <em>
        Tablic
       </em>
      </span>
      o ponemčení češtiny takto píše v Hlasoch (str. 24):
          „Poněvadž pak dlouhostí času, sousedstvím Němcův, poněkud tak mluvíc, se odslovanili, v
          mnohém od Slovanů ve své řeči odstoupivše a k Němcům se naklonivše, tvrdosti jejich řeči
          se součastnili, k napomožení zmíněnému společenství Čechů se Slováky i s jinými
          slovanskými kmeny vůbec se nám zapotřebí zdá býti, aby se Čechové — ježto sami uznati
          musejí, že tato zněmčilost celé jejich literatuře uškodila, a krásnou řeč československou
          cizím duchem naprznila — opět ke Slovanům a tak i ke Slovákům navrátili, nýbrž s nimi
          tužším svazkem se spojili.“ Nato Tablic radí, aby Česi prijali Kollárove návrhy o
          ľubozvučnosti reči.
     </p>
    </div>
    <div class="footnote">
     <p>
      <sup>
       [
       <a class="para" href="#d56e2084" name="ftn.d56e2084">
        48
       </a>
       ]
      </sup>
      <span class="emphasis">
       <em>
        Kollár
       </em>
      </span>
      o ponemčení češtiny adresuje Čechom v Hlasoch tieto slová,
          na ktoré medziiným naráža Štúr (str. 119 — 120): „Čechové! vy v řeči své máte některá
          Slovákům fyzicky naskrze nemožná a nevyslovitedlná slova, kteráž při tom obyčejně i
          nelibozvučná jsou: i nežádejtež tedy nemožnosti od jiných, aniž čekejte, aby sobě jiní
          Slavjané vám k vůli jazyk a dásně na těch slovích lámali; propůjčte se tedy i vy v něčem
          bratrům svým. Ve vaší řeči ztracena jest rovnováha samohlásek, což ucho jiných Slavjanů
          nemálo uráží, a předce iikáte i tam, kde toho potřeba není, jakoby vás nikdy nikdo ještě
          na tuto chybu nebyl upozornil. Vaše řeč je značně poněmčena, a předce nechcete užiti
          příležitosti a přirozeného lékařství k jejímu poslavjanění.“ Kollár ponosu na ponemčenie
          češtiny opakoval vo viacerých svojich spisoch.
     </p>
    </div>
   </div>
  </div>
 </body>
</html>
