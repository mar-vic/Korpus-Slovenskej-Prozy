<html>
 <body>
  <div>
   <div class="titlepage">
    <div>
     <div>
      <h2 class="title">
       <a name="id2578046">
       </a>
       Hlas k rodákom
      </h2>
     </div>
    </div>
   </div>
   <p>
   </p>
   <p>
   </p>
   <p>
    Z daktorých strán Slovenska prišli k nám po vydaní Ohlasu na naše Národné noviny
    <sup>
     [
     <a class="footnote" href="#ftn.id2578063" name="id2578063">
      1
     </a>
     ]
    </sup>
    dotazy, prečo sme v reči tejto, v ktorej sme Ohlas vydali, noviny písať
         ustanovili, a z daktorých prišli aj ponosy proti reči, od nás za reč novín národných
         prijatej. Dobre vieme, že krok tento, obrat v našom doterajšom spôsobe písania robiaci,
         mnohým do očú padnúť musel, a napred sme predvideli, jako sa to aj z Ohlasu znať dáva, že
         nejedni s ním spokojní nebudú, dobre tiež cítime, že stojíme zato pred národom naším na
         odpovedi, ktorú i pred ním vo zvláštnom spise
    <span class="emphasis">
     <em>
      „O potrebe písania v slovenskom
            nárečí“
     </em>
    </span>
    <sup>
     [
     <a class="footnote" href="#ftn.id2578097" name="id2578097">
      2
     </a>
     ]
    </sup>
    dáme, medzitým ale, kým tento spis nevyjde, predbežne na daktoré otázky
         odpovedáme a dajedny z príčin, ktoré nás k tomu kroku pohli, vykladáme.
   </p>
   <p>
    My Slováci sme kmeň;
    <sup>
     [
     <a class="footnote" href="#ftn.id2578127" name="id2578127">
      3
     </a>
     ]
    </sup>
    za to nás uznali najlepší a najzbehlejší znatelia národa slovanského, Dobrovský
    <sup>
     [
     <a class="footnote" href="#ftn.id2578149" name="id2578149">
      4
     </a>
     ]
    </sup>
    a Šafárik,
    <sup>
     [
     <a class="footnote" href="#ftn.id2578161" name="id2578161">
      5
     </a>
     ]
    </sup>
    a kto by nám kmeňovitosť odoprieť chcel, neznal by nás docela. Kmeňovitosť naša
         sa zakladá podstatne (essentialiter, wesentlich)
    <sup>
     [
     <a class="footnote" href="#ftn.id2578206" name="id2578206">
      6
     </a>
     ]
    </sup>
    na našom vlastnom, osobitnom nárečí a potom na iných stranách nášho života.
         Slávny Dobrovský dlho váhal, či nás za kmeň uznať má lebo nie, potom ale, keď naše nárečie
         dôkladne poznal, uznal nás za kmeň osobitný a nik mu z tohoto ohľadu naproti sa nepostavil,
         jako sa ani s dobrou veci známosťou postaviť nemohol, ba naopak, všetci skusovatelia národa
         nášho v tom sa s ním úplne zrovnali a nás za kmeň vždy uznávali i vyhlasovali.
    <sup>
     [
     <a class="footnote" href="#ftn.id2578232" name="id2578232">
      7
     </a>
     ]
    </sup>
    Jako kmeň sme jeden celok, jedna osobitnosť, jedna osobnosť (die
         Persönlichkeit), každej ale osobnosti je najväčšia povinnosť jej, t. j. tejto osobnosti,
         povedomou sa stať, seba pocítiť a seba poznať, inakšie nezastane si hore koncom, ale sa len
         krčiť, povaľovať a seba samú pohadzovať bude. Človek, ktorý ešte k osobnosti neprišiel, je
         dieťa, neodchovanec, ktorý ju do vlády svojej nedostal, je otrok, rab, ktorý o nej nič
         nevie, je na rozume pomätený, ktorý ju dobrovoľne odhadzuje, je potlkeň a povrheľ, ktorý sa
         jej iným kvôli odrieka, je otrockého zmýšľania potupenec, a národy, ktoré sa ešte k
         osobnosti nedostali, ktoré sa nepocítili, sú ešte len deti pod čeľadným vladárom
         (patriarchom), otroci pod pánom, a ktoré sa jej odriekli, háveď (zber) potupná. V jakom sme
         my stave boli, jako opovrhovaný, sem a tam strkaní, jako rozsypaní a rozhádzaní, vie každý
         z nás a vie svet; aby sme sa z tohoto stavu vyslobodili, k dačomu prišli, sa spojili a
         povýšili, je žiadosť a túžba každého našinca najšľachetnejšia, prestaneme ale byť
         opovrhovaní a strkaní a vystúpime vyššie, dostaneme i doma i u iných vážnosť, keď sa
         pocítime, keď o našej osobnosti, o našej jednote duchovnej vedieť budeme. Táto jednota
         duchovná môže sa ale u nás pocítiť len na základe našej najbližšej prirodzenej pokrvnosti,
         t. j. našej kmeňovitosti jako jedného celku, potrebne teda a nevyhnutne, keď chceme ďalej
         prísť, my o sebe jako o kmeni vedieť a jako kmeň žiť, pracovať a vystupovať musíme. Osoba
         ale len tá je skutočná, ktorá i sama sebou vládze a tak či duchovná, či prirodzená svoje
         údy všetky užívať a k tomu, čo za dobré cíti, potrebovať môže, lebo keď to jej chybí,
         nebude osobou skutočnou a dokonalou, ale len nedokonalou alebo nepravdivou, myslenou. V
         spojení rozšírenejšom von z hraníc našej kmeňovitosti neboli by sme my osobou pravdivou,
         jakou k povýšeniu nášmu byť musíme, bo by sme tak sami sebou nevládali, ale boli by sme
         alebo my iných prílepenci alebo druhí nás, a v tomto spojení nemali by sme ani potrebnej
         sily k hýbaniu sa, ale by sme alebo my druhým zavažovali alebo ani nám z toho všetkého by v
         našom živote len slabosť a neokrôchanosť povstávala a život náš nebol by životom, ale len
         živorením, jako dosiaľ. Povedia nám, pravda, tí, ktorí na naše počínania nemilo zazerajú,
         že narážanie na osobnosť je vypínavosť, my ale tým odpovedáme, že túženie po osobnosti, t.
         j. po samocite, samopoznaní je jako u jednotlivcov, tak aj u národov túžba najšľachetnejšia
         a že kto nikdy neprišiel k osobnosti, nikdy nič ani nevykonal, ani nič neznačil v svete.
         Ostatne dobre aj to vieme, že osobnosť nie je stupeň najvyšší a že keď človek a národy
         naozajstne ľudsky žiť a účinkovať chcú, k vyššiemu ešte stupňu pozdvihnúť sa musia,
         medzitým aj v tomto vždy musí byť osobnosť, lenže zošľachetnená, mravne povýšená.
   </p>
   <p>
    Osobnosť teda si my vydobudnúť musíme, a po čomže túto našu osobnosť poznávame, v čomže
         ona záleží? Krem iných strán nášho života záleží ona vo vlastnom osobitnom našom nárečí; a
         ktoréže je to nárečie, čo nás zosobňuje, t. j. kmeňom zvláštnym, osobitným robí? Slávny náš
         krajan Šafárik vo svojej knihe „Geschichte der slawischen Sprache und Literatur“
    <sup>
     [
     <a class="footnote" href="#ftn.id2578359" name="id2578359">
      8
     </a>
     ]
    </sup>
    trojako delí reč slovenskú, a to 1. na moravsko-slovenskú v Trenčianskej, v
         dolnej Nitrianskej a v Prešporskej stolici; 2. na vlastnú slovenskú, v hornej Nitrianskej,
         v najhornejšej Trenčianskej, v Tekove, Honte, v Turci, Orave, Liptove, Zvolene, Gemeri,
         Novohrade, v Peštianskej stolici a na celej Dolnej zemi panujúcu; 3. na poľsko-slovenskú, v
         Spiši a v Šariši užívanú. Ktorá je teda reč vlastná a pravdivá slovenská? Či ju už sám
         Šafárik neukazuje? Či nie tá, ktorá má svoj osobitný ráz (character) a podobu? V tom istom
         spise vypočituje Šafárik aj známky vlastného slovenského nárečia a obšírnejšie ešte
         vystavuje ich vo svojom nedávno vydanom spise „Národopis slovanský“,
    <sup>
     [
     <a class="footnote" href="#ftn.id2578409" name="id2578409">
      9
     </a>
     ]
    </sup>
    kde nasledujúce znaky slovenčiny na str. 99 vykladá: 1. široké hlásky
    <span class="emphasis">
     <em>
      a, u: čakať, duša, prjadza, zajac, mesjac, klúč, čujem, lúto
     </em>
    </span>
    atď.;
         2.
    <span class="emphasis">
     <em>
      a
     </em>
    </span>
    alebo
    <span class="emphasis">
     <em>
      ä
     </em>
    </span>
    miesto nosového
    <span class="emphasis">
     <em>
      ę: ma, ťa,
            sa, mäso, rjad;
     </em>
    </span>
    3.
    <span class="emphasis">
     <em>
      e
     </em>
    </span>
    miesto
    <span class="emphasis">
     <em>
      ě: človek, verní,
            veční, v dome,
     </em>
    </span>
    ale po
    <span class="emphasis">
     <em>
      d, n, t
     </em>
    </span>
    často
    <span class="emphasis">
     <em>
      ě: ďecko,
            ňemí, v kúťe,
     </em>
    </span>
    a po perných (gambových)
    <sup>
     [
     <a class="footnote" href="#ftn.id2578664" name="id2578664">
      10
     </a>
     ]
    </sup>
    <span class="emphasis">
     <em>
      je: vjera, mjera, pjesok;
     </em>
    </span>
    4.
    <span class="emphasis">
     <em>
      o
     </em>
    </span>
    miesto
    <span class="emphasis">
     <em>
      e:
     </em>
    </span>
    a) v inštr.
    <sup>
     [
     <a class="footnote" href="#ftn.id2578685" name="id2578685">
      11
     </a>
     ]
    </sup>
    <span class="emphasis">
     <em>
      krokom, duchom, darom,
     </em>
    </span>
    a lok.
    <span class="emphasis">
     <em>
      dobrom, malom,
            suchom,
     </em>
    </span>
    b) v tvorení slov:
    <span class="emphasis">
     <em>
      ňebo, slnko, ohňisko,
     </em>
    </span>
    c)
         miesto cyr.
    <sup>
     [
     <a class="footnote" href="#ftn.id2578713" name="id2578713">
      12
     </a>
     ]
    </sup>
    <span class="emphasis">
     <em>
      jer: pjesok, vjetor, vojšli, zobrali;
     </em>
    </span>
    5. hrdelné
    <span class="emphasis">
     <em>
      k, h,
            ch
     </em>
    </span>
    pred
    <span class="emphasis">
     <em>
      e
     </em>
    </span>
    bez premeny:
    <span class="emphasis">
     <em>
      v ruke, na nohe, po
            streche,
     </em>
    </span>
    jako vo veľkoruskom nárečí, redšie s premenou:
    <span class="emphasis">
     <em>
      v ruce, na
            noze
     </em>
    </span>
    atď.; 6. zubné
    <sup>
     [
     <a class="footnote" href="#ftn.id2578744" name="id2578744">
      13
     </a>
     ]
    </sup>
    <span class="emphasis">
     <em>
      d, t
     </em>
    </span>
    v menoslove
    <sup>
     [
     <a class="footnote" href="#ftn.id2578759" name="id2578759">
      14
     </a>
     ]
    </sup>
    a z tých odvedených prídavných bez premeny:
    <sup>
     [
     <a class="footnote" href="#ftn.id2578771" name="id2578771">
      15
     </a>
     ]
    </sup>
    <span class="emphasis">
     <em>
      pozláťení, chiťení, súďení, ošuďení;
     </em>
    </span>
    7.
    <span class="emphasis">
     <em>
      dz
     </em>
    </span>
    miesto
         z cyr.
    <span class="emphasis">
     <em>
      žd: prjadza, núdza, medza, nezobúdzaj
     </em>
    </span>
    atď.: 8.
    <span class="emphasis">
     <em>
      ŕ
     </em>
    </span>
    alebo
    <span class="emphasis">
     <em>
      rj
     </em>
    </span>
    korenné:
    <span class="emphasis">
     <em>
      rjeka,
            rjad;
     </em>
    </span>
    9.
    <span class="emphasis">
     <em>
      č
     </em>
    </span>
    korenné:
    <span class="emphasis">
     <em>
      črevo, črjevica, črep
            (čerep), čerjeslo;
     </em>
    </span>
    10. gen. príd.
    <span class="emphasis">
     <em>
      jeho,
     </em>
    </span>
    dat.
    <span class="emphasis">
     <em>
      jemu: dobrjeho, dobrjemu;
     </em>
    </span>
    11.
    <span class="emphasis">
     <em>
      v (u)
     </em>
    </span>
    miesto
         tvrdého
    <span class="emphasis">
     <em>
      l
     </em>
    </span>
    na konci slovies:
    <span class="emphasis">
     <em>
      dau, poslau
     </em>
    </span>
    atď.; či
         my ale nezačali sme písať v tomto nárečí, či sa ono docela s tým nezrovnáva, ktoré Šafárik
         za pravú slovenčinu vystavuje? Daktoré znaky nárečia nášho Šafárik ešte neuvodzuje, nie ale
         ani div, lebo nárečie naše za roveň nášmu národu ležalo opovrhnuté, odhodené,
         nevyskusované. Medzitým ale my len na svedectve tomto, trebárs jako slávneho a znamenitého
         muža neprestávame, ale dajúc sa sami do skusovania a vyspytovania nášho nárečia, našli sme,
         že ono je skutočnou a opravdivou slovenčinou, majúcou svoj zvláštny, k starej cirkevnej
         reči slovenskej
    <sup>
     [
     <a class="footnote" href="#ftn.id2578853" name="id2578853">
      16
     </a>
     ]
    </sup>
    blízky ráz (character), svoje zvláštne gramatické podoby (formy),
    <sup>
     [
     <a class="footnote" href="#ftn.id2578876" name="id2578876">
      17
     </a>
     ]
    </sup>
    svoj náramne bohatý sklad slov
    <sup>
     [
     <a class="footnote" href="#ftn.id2578887" name="id2578887">
      18
     </a>
     ]
    </sup>
    a tak svoj vlastný, osobitný život,
    <sup>
     [
     <a class="footnote" href="#ftn.id2578898" name="id2578898">
      19
     </a>
     ]
    </sup>
    ktorému rozviť sa nedať znamenalo by nedať sa rozviť kmeňu nášmu slovenskému,
         ktorého život zadúšať znamenalo by zadúšať život kmeňa samého. V tomto teda nárečí
         nepovedomo je vyslovený a žije duch slovenský, v tom sa ale aj, keď do sveta chce vstúpiť,
         i povedomo vysloviť a v ňom so životom objať musí. Preto Slovák, keď chce byť kmeňovcom
         slovenským, keď chce byť Slovákom, či je on toho lebo toho, krem toho málo odchodného podrečia,
    <sup>
     [
     <a class="footnote" href="#ftn.id2578946" name="id2578946">
      22
     </a>
     ]
    </sup>
    k opravdivému nárečiu slovenskému pristať a v ňom myseľ i život svoj vyraziť
         má, inakšie nepoložil sa na životný peň slovenský.
   </p>
   <p>
    Ale hrubá je to reč, v ktorej písať idete, povolávajú daktorí. Hrubá? Nám ona prichodí
         silná a plná výrazu a pritom svieža a bystrá. Či by len tá vylízanosť, tá tenulinkosť, tá
         mäkkosť, ktorá sa do terajšieho módneho sveta vkradla, aj v reči už len panovať a za
         neobchodnú reči vlastnosť
    <sup>
     [
     <a class="footnote" href="#ftn.id2578980" name="id2578980">
      23
     </a>
     ]
    </sup>
    považovaná byť mala?
    <sup>
     [
     <a class="footnote" href="#ftn.id2578994" name="id2578994">
      24
     </a>
     ]
    </sup>
    Čože je, prosím, a k čomu je reč? Reč je vyslovenie sa ducha a k pôsobeniu na ducha,
    <sup>
     [
     <a class="footnote" href="#ftn.id2579011" name="id2579011">
      25
     </a>
     ]
    </sup>
    a či v duchu nepovstávajú pomysly (cogitata) silné, tajomné, hlboké a či potom
         nie je vec potrebná a dobrá, že sa takéto pomysly aj v silných a hlbokých hlasoch
         vyslovujú? A či reč nemá pôsobiť na ducha a duch či sa nepohne viac výraznými, silnými a
         hlbokými zvukmi, jako hláskami tenulinkými a mäkkými? Prečo sa rady čítajú staré básne v
         starej ich reči? Či nie preto, že tam je obrazotvornosť odetá v primeranom odeve, v odeve
         vážnom, mužskom, v odeve prísnom, prázdnom všetkej rozmazanosti,
    <sup>
     [
     <a class="footnote" href="#ftn.id2579036" name="id2579036">
      26
     </a>
     ]
    </sup>
    rozpustilosti a zmäklosti? Či nie preto, že tam reč ide jako potok z hôr, hneď
         v prudkom šume a hrkote, hneď v tichom dunení? Koľkorakéže sú zvuky prírody, hneď hrmotné a
         uchvátivé, hneď milostné a tiché, a či reč nemá sa s prírodou merať vo zvukoch svojich? Ale
         tešme sa nad silou a plnosťou, nad mužskosťou a čerstvosťou reči našej aj z druhých príčin,
         bo na čože ukazuje tá maznavosť, vytenčenosť a mäkkosť reči? Reč má svoj život a taký
         životný priebeh jako národy samy a keď sa už v reči bývalá výraznosť, sila, určitosť a
         bystrota potratila, to už veru aj z národa samého sila a bystrota povypŕchala, ostarela sa
         reč, ale ostarel sa aj národ sám. Jedno s druhým je v najtuhšom spojení, jedno s druhým
         žije a sa na pokoj kladie, preto aj keď sa dobre zná história reči, znajú sa tiež hlavné
         ťahy života národného. Kedyže vytenčená a mäkká atičtina
    <sup>
     [
     <a class="footnote" href="#ftn.id2579077" name="id2579077">
      27
     </a>
     ]
    </sup>
    nadvládala iné nárečia a opanovala svet grécky? Či nie na sklonku života
         gréckeho? Niet v tej reči už starej sily iónskeho nárečia,
    <sup>
     [
     <a class="footnote" href="#ftn.id2579120" name="id2579120">
      28
     </a>
     ]
    </sup>
    ale ani v živote helénskom nebolo už starej sily gréckej;
    <sup>
     [
     <a class="footnote" href="#ftn.id2579141" name="id2579141">
      29
     </a>
     ]
    </sup>
    uletelo to jedno s druhým! Čo za sila, čo za krása v Homérovi,
    <sup>
     [
     <a class="footnote" href="#ftn.id2579160" name="id2579160">
      30
     </a>
     ]
    </sup>
    čo za vytenčenosť, za mäkkosť v Xenofontovi,
    <sup>
     [
     <a class="footnote" href="#ftn.id2579174" name="id2579174">
      31
     </a>
     ]
    </sup>
    Platónovi!
    <sup>
     [
     <a class="footnote" href="#ftn.id2579183" name="id2579183">
      32
     </a>
     ]
    </sup>
    Naiste zasluhuje i to uváženia, že slávny Hanka
    <sup>
     [
     <a class="footnote" href="#ftn.id2579201" name="id2579201">
      33
     </a>
     ]
    </sup>
    piesne a spevy Rukopisu kralodvorského rodákom svojim v reči starej, v tej,
         jako sa vyslovuje, reči určitej a výraznej čítať porúča, a jako sa táto reč staročeská z
         ohľadu svojej určitosti a plnohlasnosti našej slovenčine rovná! Silná a plnohlasná je reč
         naša, svieži a čerstvý, do sily prichádzajúci je duch náš, i kto by nám inú a zmäklú reč
         dával, ten by naťahoval na prísneho a sviežeho horáka
    <sup>
     [
     <a class="footnote" href="#ftn.id2579231" name="id2579231">
      34
     </a>
     ]
    </sup>
    šatky novomódne. Usmejú sa na tomto istí, lebo vieme, z čoho nás obviňujú, ale
         my pri našej prostote nie sme zlí, lícomenní,
    <sup>
     [
     <a class="footnote" href="#ftn.id2579250" name="id2579250">
      35
     </a>
     ]
    </sup>
    ale úprimní a srdeční. Preto rodáci naši, ktorí sa na silu a výraznosť, alebo
         podľa ich reči, na hrubosť reči žalujú, žalujú sa na to, na čo by sa iste, keby vec dobre
         rozumeli, nežalovali, lebo sa ponosujú na sviežosť a silu v zárodku života nášho tlejúcu.
         Ostatne to, čo sme o spojení reči so životom národa riekli, docela nevzťahujeme na terajšie
         okolnosti, bo život má ten najrozličnejší priebeh a život národov na všelijaký spôsob sa
         osviežuje a nanovo sa vzmáha.
   </p>
   <p>
    Jakože sa ale v tejto reči písať bude, veď je obecná, nevybrúsená, a či vec možná s
         obecnou rečou vo spisoch vystúpiť? A jakéže sa kedy reči do spisov pouvádzali, či neboli
         tiež vždy pri uvedení ich do spisov obecné, pýtame sa my, a či by dajaká reč bola mohla bez
         toho do spisov byť uvedená, keby nebola obecná bývala? To každý vidí, lebo je pravda na
         dlani, a tak reči našej nič to nevadí, že sa dosiaľ obecná do spisov uvádza; ide ona tou
         samou cestou, ktorou všetky reči šli, čo sa do spisov a tak do života vyššieho uviedli. Reč
         má ten istý chod, to isté rozvitie jako človek a národy. Dieťa a človek obecný hovorí rečou
         najobecnejšou, bo len o predmetoch (objectum, der Gegenstand) každodenných, napospol
         známych rozpráva a tak aj národ obecný, ešte celkom nie alebo málo vzdelaný, človek ale
         rozvitejší, vzdelanejší rozpráva o mnohých, vyšších predmetoch a tak aj jeho reč je
         hojnejšia, zložitejšia, vybrúsenejšia, za roveň tiež reč národa vzdelaného. Čímže sa teda
         reč vzdeláva? Tým, že sa k vyznačeniu mnohých a vyšších predmetov a ich vzťahov potrebuje,
         stáva sa to s rečou vtedy, keď sa do spisov, do vyššieho života uvádza, a tak to teda aj
         bude a byť musí s rečou našou. Prečože bola naša reč dosiaľ obecná? Preto, že sa nikde vo
         vyššom živote a ani v spisoch neužívala, vzdelá sa ale, keď ta prejde a sa k označeniu
         predmetov najrozličnejších a ich vzťahov potrebovať bude. Zaprieť reči našej možnosť
         vzdelania, ukazovalo by celkovitú neoboznanosť s ňou a bolo by pre kmeň náš najpotupnejším
         urazením: či človek ten lebo národ, ktorý dosiaľ sa nevzdelával, viac vzdelať nemôže? Má
         naša slovenčina svojho génia, ale musí prísť bystré oko a pilná úvaha, aby sa postihol, bo
         „Bóstwo prawdy, skąpiąc nagiego promienia, Pełni swoiej nie raczy ukazać z pod cienia, Ten
         ją tylko dostrzeže, kto v głąb oczy wlepi“.
    <sup>
     [
     <a class="footnote" href="#ftn.id2579344" name="id2579344">
      36
     </a>
     ]
    </sup>
   </p>
   <p>
    Mohlo by sa ale zo všetkých podrečí slovenských to, čo je dobrého, pozbierať, podoby
         (formy) nevybrúsené jedného podrečia s podobami druhého pozameňovať a tak jeden celok, reč
         slovenská spisovná, utvoriť, predkladajú daktorí. Keby sme takto boli šli a zo všetkých
         podrečí jednu reč spisovnú plátali, boli by sme najsamprv našu neznámosť nárečia vlastného,
         potom to, že nevieme vlastne, čo chceme, ukázali, a naposledok boli by sme cestu každej
         sebevoľnosti a rozhádzanosti prekliesnili. Čisté naše nárečie slovenské je jeden
         zaokrúhlený celok, ktorý má svoj zvláštny stroj,
    <sup>
     [
     <a class="footnote" href="#ftn.id2579415" name="id2579415">
      37
     </a>
     ]
    </sup>
    v ktorom všetko jedno k druhému dobre pristáva a každý i najmenší riad s druhým
         v tuhom je spojení, podoby teda tohoto nárečia s druhými zameňovať bolo by toľko, jako
         tento samorastlý, k sebe náležite pristávajúci celok kaziť a hubiť, stroj tento v tomto
         zložení tak, jako treba, sa pohybujúci, rozopínať a pohybovaniu jeho náležitému zápreky
         klásť, život teda organický zastavovať a prekážať. A podoby tohoto vlastného nárečia nášho
         sú, trebárs by kto čo hovoril, medzi podobami iných podrečí slovenských najvýraznejšie,
         najurčitejšie, najkrajšie a k starým reči slovenskej podobám najbližšie: prečo teda tieto
         odstrkovať a na ich miesto druhé prijímať? Vyvýšením potom nárečia slovenského za reč
         spisovnú chceme my vzbudiť a do zveľadku priviesť vlastný náš život, musíme teda aj to
         chcieť, aby sa tento život i v reči našej náležite vyrazil a reč naša bola pravdivým jeho
         odbleskom. Chceme ale aj povýšením nárečia nášho ustáliť raz v kmeni našom rozsypanom
         potrebnú a dosiaľ mu chybiacu jednotu, bez ktorej len ešte aj ďalej v prachu by sme ležali,
         nič k opravdivému povýšeniu a k uznaniu nás v našej národnosti neurobili, ale len tak, jako
         aj predtým, jeden sem, druhý ta ťahajúc, živorili. Za jednotu našu, a my sme sami sebe
         najbližší, my ju hlavne v našich okolnostiach potrebujeme, musí byť každá vrúcna, verná
         slovenská duša, i ostatne kto by sa proti nej vzpieral, jej niečo napriek robil, nemohlo by
         sa to za nič inšie považovať, len za výtok veľkej neznámosti
    <sup>
     [
     <a class="footnote" href="#ftn.id2579460" name="id2579460">
      38
     </a>
     ]
    </sup>
    lebo osoblivých potupných námer.
    <sup>
     [
     <a class="footnote" href="#ftn.id2579472" name="id2579472">
      39
     </a>
     ]
    </sup>
    Keby sme ale reč našu zo všelijakých čiastok pospletali, či by sme tým práve
         proti nám samým a tomu, čo si najviac prajeme, nerobili? Bo komu by zadosť urobila táto
         strakatina a plátanina, či by len jeden jediný sa s ňou uspokojil? A kto by to rozhodol, čo
         sa z nárečia spisovného vyhodiť a jaká a ktorá záplata na túto plátaninu prišiť má? Či by v
         tom každý svoj náhľad nenasledoval, či by to každý nerozsudzoval a či by sa na tento spôsob
         tá najväčšia miešanina a rozhádzanosť miesto jednoty stadiaľto zrodiť nemusela? Že by
         miešanina a balamutina stadiaľto povstať musela, je vec istá a potrebná, keby v reči jedno
         k druhému nič dobre nepristávalo, a tak každý by hľadel to napraviť. Povýšením vlastného a
         čistého nárečia slovenského na reč spisovnú prestáva všetko takéto drobenie a plátanie, bo
         sa reč tak, jako je v živote, prijíma a tak sa náhľadom a mnievaným rozličným nápravám
    <sup>
     [
     <a class="footnote" href="#ftn.id2579512" name="id2579512">
      40
     </a>
     ]
    </sup>
    cesta zatarasuje. A že nárečie toto je pravdivá a verná slovenčina, každý
         Slovák má v nej svoju podstatu nájsť, každý sa s ňou uspokojiť, každý na ňu pristať, bo je
         v nej i jeho myseľ vyslovená; kto nepristane, ten to urobí alebo z nevedomosti alebo z
         dajakej nepríslušnej osoblivosti,
    <sup>
     [
     <a class="footnote" href="#ftn.id2579535" name="id2579535">
      41
     </a>
     ]
    </sup>
    ktorá, jako veríme, veci dobrej nič neuškodí. Nič neuškodia veci dobrej všetky
         také proti nej protivne, bo vôľa jednoty pevná všetky utlačiť a s časom udusiť musí. Kto má
         život, a že ho my máme, je najpevnejšia viera naša, ten má aj silu medzi sebou jednotu
         založiť a ustáliť. Zato ale aj nik sa silou-mocou k tomuto v reči zjednoteniu nevolá a k
         nemu nenúti, bo vec sama za seba hovorí a truhla jednoty našej,
    <sup>
     [
     <a class="footnote" href="#ftn.id2579557" name="id2579557">
      42
     </a>
     ]
    </sup>
    t. j. naša reč, každého, kto sa našincom cíti, k sebe volá a našinec zas každý
         sa k nej jako k najbližšiemu svojmu dobrovoľne hlásiť bude a k nej sa prirazí. Veď okrem
         toho podoby čistej slovenčiny sú od podôb iných podrečí slovenských nemnoho odchodné, ľahko
         teda každý, čo by sa mu aj spočiatku docela nepozdávali, na ne navykne a tu zvyk veľmi moc
         robí. Obsahom svojím tiež je slovenčina všetkým kmeňovcom slovenským ľahká a veľmi
         zrozumiteľná, čo je vec hlavná pri reči. Nebudú sa teraz istotne naši kmeňovci môcť
         žalovať, že knihy a spisy naše nerozumejú, žalovať sa len budú tí, ktorí nebudú chcieť
         rozumieť, alebo ktorí s vecou, o ktorú pôjde, nebudú celkom obznámení. Na ten istý spôsob,
         jako reč naša sa vyzdvihuje, vyzdvihli sa aj iné reči za spisovné, všade len reč jedného
         kraja, jedného okolia na túto výšku vystúpila a rozličnorečia
    <sup>
     [
     <a class="footnote" href="#ftn.id2579607" name="id2579607">
      43
     </a>
     ]
    </sup>
    iné nadvládala: či je nie pravda, že vo Francii reč provincie Isle de France,
    <sup>
     [
     <a class="footnote" href="#ftn.id2579628" name="id2579628">
      44
     </a>
     ]
    </sup>
    v Španielsku
    <sup>
     [
     <a class="footnote" href="#ftn.id2579642" name="id2579642">
      45
     </a>
     ]
    </sup>
    reč novokastílska, v Taliansku
    <sup>
     [
     <a class="footnote" href="#ftn.id2579660" name="id2579660">
      46
     </a>
     ]
    </sup>
    reč florentínska, v Nemecku
    <sup>
     [
     <a class="footnote" href="#ftn.id2579676" name="id2579676">
      47
     </a>
     ]
    </sup>
    reč dolnosaská sama, samojediná do kníh sa dostala? Nezná teda ten beh rečí a
         národov, kto by chcel u nás zmiešaninu tvoriť a takúto do spisov uvádzať. Mali sme v
         ostatnom čase aj takejto reči ukážky, takrečenú českú slovenčinu a slovenskú češtinu, ale
         aj vieme, že každá kniha bola inakšie písaná a jeden to prijímal, čo druhý vyvrhoval, a naopak.
    <sup>
     [
     <a class="footnote" href="#ftn.id2579700" name="id2579700">
      48
     </a>
     ]
    </sup>
    S týmto kam by sme zašli a čo vykonali, každý ľahko rozsúdi. Ostatne čo sa tu
         povedalo o jednostrannosti reči, vzťahuje sa len na podoby gramatické, lebo samu hmotu (das
         Material) reči
    <sup>
     [
     <a class="footnote" href="#ftn.id2579751" name="id2579751">
      49
     </a>
     ]
    </sup>
    slová zo všetkých podrečí slovenských dobre obohacovať môžu a obohacovať budú.
   </p>
   <p>
    Malý budeme mať odbyt spisov našich, keď sa s nimi len na Slovenstvo obmedzíme, hovorí
         sa z jednej strany, my ale odpovedáme, že sme rudami, zlatom a striebrom život nášho národa
         nikdy nevážili, ale vždy len jeho život pred očima mali. Pravda, že ešte národ náš nie je
         duchovne vzbudený, že ešte oveľa viac na telesný život drží a naň, čo má, troví, ale i toto
         rabstvo telesného života prestať musí a vyššieho života hýbanie aj medzi ním sa rozšíri.
         Národ sa len dovtedy tohoto nízkeho, mäsitého života
    <sup>
     [
     <a class="footnote" href="#ftn.id2579786" name="id2579786">
      50
     </a>
     ]
    </sup>
    pridŕža, kým dačo lepšieho, vyššieho nepoznal, aby ale aj vyšší, vznešenejší a
         opravdivý ľudský život poznal, to naša starosť: usilujme sa ho vzbudiť, pracujme na tom
         neunavene a netreba sa nám starať o prostriedky k jeho držaniu a pomáhaniu.
   </p>
   <p>
    Prv ale, lež sa táto vec začala a slovenčina do spisov uviesť mala, mala sa vec vziať do
         obecnej porady a tam by sa všetko s obecnou poradou bolo vykonalo a ustanovilo. Na toto
         najprv poznamenávame, že vec odrazu sa nezačala, ale že hodne času odvtedy prebehlo, jako
         myšlienka o uvedení slovenčiny do spisov po národe do behu sa pustila a že po vypustení jej
         i rady, jako by sa z toho ohľadu pokračovať malo, od mnohých sa držali, hovoríme ale ďalej,
         že nikdy nikde myšlienky v histórii v obecných poradách do života nevstupovali, ale súc
         vyslovené a na čase, samy si cestu razili a podľa toho, jakú platnosť a silu mali, viac
         lebo menej nasledovníkov k sebe priťahovali. Myšlienky do sveta vystupujúce sú jako
         vystrčené zástavy, ku ktorým sa zbierajú a okolo ktorých si zastávajú oddanci. Keby sa ony
         pred vystúpením svojím do obecnej porady vzali, nikdy nikdá by nič z nich nebolo bývalo, v
         samom už zárodku boli by sa vždy udusili a utlačili, a to preto, že sú nové a o všetko
         staršie sa urážajúce. Medzitým čo im ešte na priateľoch a prajnosti ľudskej chybí,
         nahradzuje im, keď sú platné a potrebné, ich vnútorná sila, ktorá prv-neskôr mnohých
         pritiahne; z toho tiež, keď aj spočiatku len na málo priateľov natrafia, naskrze na ich
         neplatnosť zavierať sa nedá, lebo malý okres
    <sup>
     [
     <a class="footnote" href="#ftn.id2579840" name="id2579840">
      51
     </a>
     ]
    </sup>
    (circuitus, der Umfang) spočiatku v ich novej povahe (die Beschaffenheit) leží,
         ba práve z toho na ich hlbšie značenie a jadrnosť
    <sup>
     [
     <a class="footnote" href="#ftn.id2579855" name="id2579855">
      52
     </a>
     ]
    </sup>
    zavierať sa môže. Len vtedy, keď už na svet vystúpili, keď si už priateľov a
         istý okres nadobudli, súce sú do porady, vtedy už o ich rozšírení, napomožení a stavaní na
         ich základe nových stavov radiť a rokovať sa dá.
   </p>
   <p>
    K myšlienke tejto, k vyzdvihnutiu slovenčiny za reč spisovnú a tak k samotvornému životu
         slovenskému, ťali a razili nám cestu znamenitý náš Bernolák
    <sup>
     [
     <a class="footnote" href="#ftn.id2579884" name="id2579884">
      53
     </a>
     ]
    </sup>
    a jeho nasledovníci: výborný Fándly,
    <sup>
     [
     <a class="footnote" href="#ftn.id2579904" name="id2579904">
      54
     </a>
     ]
    </sup>
    úprimný Ottmayer,
    <sup>
     [
     <a class="footnote" href="#ftn.id2579922" name="id2579922">
      55
     </a>
     ]
    </sup>
    vznešený, neunavene pracovitý a obetovavý Hamuljak
    <sup>
     [
     <a class="footnote" href="#ftn.id2579942" name="id2579942">
      56
     </a>
     ]
    </sup>
    a naposledok ten, čo zo všetkých nás najlepšie prežil starý, dávno zahaslý vek
         náš a terajšie naše časy, náš spevný, hlbokodojímavý Hollý:
    <sup>
     [
     <a class="footnote" href="#ftn.id2579966" name="id2579966">
      57
     </a>
     ]
    </sup>
    im náleží tá utešená zásluha, že nás na samých seba pozornými urobili a o
         samotvornom živote slovenskom pomysleli i na ňom s celou vrúcnosťou pracovať začali. Že oni
         v tej reči slovenskej, jakú vystavili, vystúpili a pracovali, vec bola prirodzená a
         potrebná; zanechajúc češtinu, prichytili sa reči tej, ktorá z reči slovenskej tej sa ešte
         najviac podobala a sa na ňu zanášala. Prechod k samej korennej reči slovenskej bol by býval
         skok veľmi veľký a nebol by sa odrazu podaril. Krem toho vystúpili mužovia títo z tých
         krajov, v ktorých sa reč táto, medzi češtinou a korennou slovenčinou stredná, užívala,
         vzali teda reč rodiska, svojho okolia, ktorá v tom čase k začiatkom osobitného duchovného
         života slovenského aj najlepšie súca bola. My už, ktorí za nimi a na ich šľapajach ideme,
         na preťatej od nich ceste mohli sme k samému žriedlu reči našej sa dostať a k nej samej s
         ich pomocou sa prihlásiť, preto my len kráčame za nimi a doplňujeme a dovršujeme len to, čo
         oni začali a vystavili. My sa k nim a k zásade (princípu) ich celkom priznávame a k nej
         krokom týmto naším pristupujeme, majúc pri tom pevnú nádeju, že oni k nám v maličkostiach i
         pre držanie sa vlastnej ich zásady i pre tú nám najpotrebnejšiu jednotu sa naklonia, keď
         krem toho maličkosti tieto nič nie sú iného jako rozvitie ďalšie ich náčela,
    <sup>
     [
     <a class="footnote" href="#ftn.id2579982" name="id2579982">
      58
     </a>
     ]
    </sup>
    ich práce, ich unúvania. A jakože by sme sa my od nich toho nenazdali, jako by
         sme to od nich s celou dôverou čakať nemali? Či nie sú práve oni to, ktorí k národu nášmu
         sa najsrdečnejšie pritúlili, ktorí prví o väčšom jeho duchovnom jako celku jedného povýšení
         pomysleli a na ňom s celým srdcom pracovali? Či nie sú oni to, v ktorých slovách, dielach a
         skutkoch všade život slovenský prehovára a sa odvšadiaľ ohlasuje? Či nie ten nadchnutý
         spevec z ich kola,
    <sup>
     [
     <a class="footnote" href="#ftn.id2579991" name="id2579991">
      59
     </a>
     ]
    </sup>
    čo dosiaľ medzi všetkými Slovákmi ukázal lásku k svojim najsrdečnejšiu,
         najvrúcnejšiu, či nie tento spevec pravý obraz Slováka? Vysokej a vážnej postavy, prísny a
         našský, tichý a odhodlaný, nadchnutý a krotký, prostý a srdečný, pracovitý a skromný, či
         nie tento muž bez nárokov, či nie je tento starec význešený pravý obraz našinca? On, on to
         citom svojím slovenským nás zaujal, on to prenikavým svojím slovenským spevom nás nadchol,
         on v nás lásku k nášmu životu, k našej reči starootcovskej vzbudil a rozohrial, on to, už
         teraz ostarelý, zavesiac harfu svoju na dub, nám našu otcovskú majetnosť porúča a nám svoju
         lásku, svoju vrúcnosť k Slovákom necháva. Umĺkli už hlasy jeho harfy,
    <sup>
     [
     <a class="footnote" href="#ftn.id2504504" name="id2504504">
      60
     </a>
     ]
    </sup>
    ale oči jeho ešte, plné žiaľov a túžby, poletujú po tom zúboženom našom národe
         a zhasínajú nad Slovenskom. — Dívali sme sa na vás dosiaľ, bratia, a na vaše práce len
         zboku a boli sme si cudzí, ale sme prišli už k sebe, chceme život náš, chceme jednotu, a
         ktorá myseľ by nás ešte chcela mať rozdrapených a napriek robila zjednocovaniu sa nášmu?
   </p>
   <p>
    Toľko odpovedáme nateraz na urobené nám od rodákov otázky, predvrhnutia a ponosy: dáme
         časom svojím za konania naše odpoveď obšírnejšiu.
    <sup>
     [
     <a class="footnote" href="#ftn.id2504541" name="id2504541">
      61
     </a>
     ]
    </sup>
    Bodaj ale i hlas tento razil cestu k jednote a prijal sa od rodákov s tak
         vrúcnym srdcom, z jakého vystúpil.
    <sup>
     [
     <a class="footnote" href="#ftn.id2504560" name="id2504560">
      62
     </a>
     ]
    </sup>
    <sup>
     [
     <a class="footnote" href="#ftn.id2504636" name="id2504636">
      63
     </a>
     ]
    </sup>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578063" name="ftn.id2578063">
        1
       </a>
       ]
      </sup>
      <span class="emphasis">
       <em>
        … po vydaní Ohlasu na naše Národné noviny…
       </em>
      </span>
      — Štúr dostal
               koncom marca 1845 povolenie vydávať Slovenskje Národňje Novini s prílohou Orol
               Tatránski a nato vydal tlačený štvorstránkový propagačný leták s názvom Ohlas o
               Slovenskích Národňích Novinách a Orlovi Tatránskom s dátumom 15. júna 1845. Prvé
               číslo novín vyšlo potom 1. augusta (klasňa) 1845.
     </p>
    </div>
    <div class="footnote">
     <p>
      <sup>
       [
       <a class="para" href="#id2578097" name="ftn.id2578097">
        2
       </a>
       ]
      </sup>
      <span class="emphasis">
       <em>
        O potrebe písania v slovenskom nárečí…
       </em>
      </span>
      — je to chystaný
               Štúrov spis, ktorý vyšiel tlačou až niekedy koncom januára alebo začiatkom februára
               1846 s názvom: Nárečja Slovenskuo alebo potreba písaňja v tomto nárečí. V ňom Štúr
               osvetlil povýšenie slovenčiny na spisovný jazyk. Celý spis sme zaradili aj do tohto
               výberu.
     </p>
    </div>
    <div class="footnote">
     <p>
      <sup>
       [
       <a class="para" href="#id2578127" name="ftn.id2578127">
        3
       </a>
       ]
      </sup>
      <span class="emphasis">
       <em>
        kmeň
       </em>
      </span>
      — v dnešnom ponímaní vlastne národ. Štúr v duchu svojich
               čias rozoznáva slovanský národ, ktorý sa rozdeľuje na jednotlivé slovanské kmene:
               ruský kmeň (podľa dnešného chápania: ruský národ), poľský kmeň, český kmeň, slovenský
               kmeň atď.
     </p>
    </div>
    <div class="footnote">
     <p>
      <sup>
       [
       <a class="para" href="#id2578149" name="ftn.id2578149">
        4
       </a>
       ]
      </sup>
      <span class="emphasis">
       <em>
        Josef Dobrovský
       </em>
      </span>
      (1753 — 1829) — zakladateľom českého
               literárneho dejepisu a slovanského porovnávacieho jazykospytu
     </p>
    </div>
    <div class="footnote">
     <p>
      <sup>
       [
       <a class="para" href="#id2578161" name="ftn.id2578161">
        5
       </a>
       ]
      </sup>
      <span class="emphasis">
       <em>
        Pavol Jozef Šafárik
       </em>
      </span>
      (1795 — 1861) — pôvodom Slovák z
               Kobeliarova v Gemeri, strávil väčšinu svojho života v Prahe. On podal prvý sústavný
               vedecký obraz o dejinách, literatúre a národopise slovanských národov. Vo svojom
               diele Dejiny slovanskej reči a literatúry podľa všetkých nárečí, ktoré vyšlo po
               nemecky v Budíne roku 1826 (Geschichte der slawischen Sprache und Literatur nach
               allen Mundarten), rozdeľuje (str. 22 — 26) slovanské národy podľa Dobrovského na dve
               základné vetvy: juhovýchodnú a severozápadnú. K prvej zaraďuje „kmeň“ ruský, srbský
               (k nemu priraďuje aj Bulharov), chorvátsky a slovinský a k druhej český, slovenský,
               poľský a lužickosrbský v Hornej a Dolnej Lužici. Dobrovský i Šafárik pokladali teda
               Slovákov za samostatný slovanský národ, čiže podľa vtedajšej terminológie za
               samostatný slovanský kmeň.
     </p>
    </div>
    <div class="footnote">
     <p>
      <sup>
       [
       <a class="para" href="#id2578206" name="ftn.id2578206">
        6
       </a>
       ]
      </sup>
      <span class="emphasis">
       <em>
        essentialiter, wesentlich
       </em>
      </span>
      — podstatne. Štúr takto v zátvorke
               často pripája vysvetlivky niektorých nových termínov po latinsky a po nemecky, čo
               vidno aj v ďalších textoch.
     </p>
    </div>
    <div class="footnote">
     <p>
      <sup>
       [
       <a class="para" href="#id2578232" name="ftn.id2578232">
        7
       </a>
       ]
      </sup>
      <span class="emphasis">
       <em>
        Slávny Dobrovský dlho váhal, či nás za kmeň uznať má lebo
                  nie…
       </em>
      </span>
      — Štúr sa tu opiera o Šafárika, ktorý v diele Geschichte der
               slawischen Sprache und Literatur (str. 375) hovorí, že slovenčina je osobitný jazyk
               (podľa vtedajšej terminológie „nárečie“), vo svojom súčasnom stave najbližší češtine.
               Táto skutočnosť, ako aj to, že Slováci od čias reformácie si vybrali češtinu za svoj
               literárny jazyk, viedlo Dobrovského spočiatku k tvrdeniu, že slovenčina s výnimkou
               niektorých zvláštností nie je nič iné ako staročeština. „Neskôr však tento ctihodný
               bádateľ odvolal svoju mienku, lebo vo svojich Dejinách českej reči a literatúry
               (1818), str. 32 a vo svojich Základoch jazyka staroslovienskeho (1822), str. IV,
               vystavil slovenčinu ako samostatné nárečie vedľa českého, slovinského a poľského. A
               tak to aj vyžaduje povaha veci.“ Dobrovského diela, ktoré Šafárik spomína, majú v
               pôvodine tieto názvy: Geschichte der böhmischen Sprache und Literatur (druhé knižné
               vydanie z roku 1818) a Institutiones linguae Slavicae dialecti veteris (vo Viedni
               roku 1822).
     </p>
    </div>
    <div class="footnote">
     <p>
      <sup>
       [
       <a class="para" href="#id2578359" name="ftn.id2578359">
        8
       </a>
       ]
      </sup>
      <span class="emphasis">
       <em>
        Slávny náš krajan Šafárik vo svojej knihe „Geschichte der slawischen
                  Sprache und Literatur“
       </em>
      </span>
      na str. 377 — 8 rozoznáva tri základné jazykové
               odlišnosti slovenské (Hauptvarietäten), ako ich uvádza Štúr, ale v inakšom poradí a s
               trochu pozmeneným vymenúvaním stolíc, v ktorých sa tieto zvláštnosti používajú, a to:
               1. vlastná slovenská (v stoliciach: Turiec, Orava, Liptov, Zvolen, Tekov, Novohrad,
               Pešť, Boršod, Gemer), 2. moravsko-slovenská (Prešporok, Nitra, Trenčín), 3.
               poľsko-slovenská (časť Oravy, Spiš, Šariš, Abauj, Zemplín).
     </p>
    </div>
    <div class="footnote">
     <p>
      <sup>
       [
       <a class="para" href="#id2578409" name="ftn.id2578409">
        9
       </a>
       ]
      </sup>
      <span class="emphasis">
       <em>
        Slovanský národopis
       </em>
      </span>
      — dielko Pavla Jozefa Šafárika, ktoré
               vyšlo v druhom vydaní v Prahe roku 1842. Na str. 99 — 100 Šafárik vymenúva tieto
               znaky slovenčiny čiže — podľa Šafárika — nárečia uhorsko-slovenského (citujeme
               pôvodinu v plnom znení, lebo Štúr niektoré Šafárikom vymenované znaky vypúšťa a
               pritom neuvádza ani všetky Šafárikove príklady): „1. Široké hlásky
      <span class="emphasis">
       <em>
        a
       </em>
      </span>
      a
      <span class="emphasis">
       <em>
        u
       </em>
      </span>
      : čakat (čekati), čaša (číše), duša
               (duše), prjádza (příze), zajac (zajíc), mesjác (měsíc); lubý (libý), klúč (klíč),
               čujem (čiji), lúto (líto), plúca (plíce). 2.
      <span class="emphasis">
       <em>
        a
       </em>
      </span>
      nebo
      <span class="emphasis">
       <em>
        ä
       </em>
      </span>
      místo nosového
      <span class="emphasis">
       <em>
        e
       </em>
      </span>
      : ma, ťa, sa, maso,
               rjad neb mä, tä, sä, mäso, räd. 3.
      <span class="emphasis">
       <em>
        e
       </em>
      </span>
      místo
      <span class="emphasis">
       <em>
        ě
       </em>
      </span>
      : človek, verný, večný, v dome; než po d, n, t často
      <span class="emphasis">
       <em>
        ě
       </em>
      </span>
      : děcko, němý, v kútě; a dlouhé
      <span class="emphasis">
       <em>
        ě
       </em>
      </span>
      po
               retních vždy jako
      <span class="emphasis">
       <em>
        je
       </em>
      </span>
      : věra, měra, pěsok. 4.
      <span class="emphasis">
       <em>
        o
       </em>
      </span>
      místo
      <span class="emphasis">
       <em>
        e
       </em>
      </span>
      a) v instr. krokom, duchom,
               darom, a lok. dobrom, malom, suchom; b) v přít. č. ozn. zp. nesemo, chodimo, dámo,
               řídčeji
      <span class="emphasis">
       <em>
        e
       </em>
      </span>
      : neseme atd.; c) ve tvoření slov: nebo, slunko,
               ohnisko, líco, pleco; d) místo cyr. ? pěsok (písek), hrnok (hrnek), větor (vítr),
               ptáčok (ptáček), prišol (přišel), vojšli (vešli), zobrali (sebrali). 5. hrdelní
      <span class="emphasis">
       <em>
        k, h, ch
       </em>
      </span>
      před
      <span class="emphasis">
       <em>
        e
       </em>
      </span>
      (místo
      <span class="emphasis">
       <em>
        ě
       </em>
      </span>
      ) bez proměny: v ruke (v ruce), na nohe (na noze), po
               streche (po střeše), jako ve velkoruském, řídčeji s proměnou: v ruce, na noze. 6.
               Zubní
      <span class="emphasis">
       <em>
        d, t
       </em>
      </span>
      v příčestí a z těch odvozených přídavných bez
               proměny: pozlatěný (pozlacený), chytěný (chycený), súděný (souzený), ošuděný
               (ošizený). 7.
      <span class="emphasis">
       <em>
        dz
       </em>
      </span>
      místo
      <span class="emphasis">
       <em>
        z
       </em>
      </span>
      cyr.
      <span class="emphasis">
       <em>
        žd:
       </em>
      </span>
      prjádza (příze), núdza (nouze), medza (meze), nezobúdzaj,
               nevyvádzaj. 8.
      <span class="emphasis">
       <em>
        r’
       </em>
      </span>
      čili
      <span class="emphasis">
       <em>
        rj
       </em>
      </span>
      původní: repa
               (řípa), reč (řeč), rjeka (řeka), rjad (řád). 9.
      <span class="emphasis">
       <em>
        č
       </em>
      </span>
      původní
      <span class="emphasis">
       <em>
        v:
       </em>
      </span>
      črevo (střevo), črěvice (střevíce), črep (střep), čerešnja
               (třešně), čerěslo (tříslo). 10. Gen. příd. -iho: dobriho, dat. -imu: dobrimu, řídčeji
               -jeho, -jému: dobrjého, dobrjému. 11. K těmto znakům možné přidati některé místné,
               dle stolic a okolí, jako
      <span class="emphasis">
       <em>
        a
       </em>
      </span>
      místo
      <span class="emphasis">
       <em>
        ě
       </em>
      </span>
      i
      <span class="emphasis">
       <em>
        e
       </em>
      </span>
      : sňah (sníh), sadat (sedati), lad (led), lan (len);
      <span class="emphasis">
       <em>
        e
       </em>
      </span>
      místo
      <span class="emphasis">
       <em>
        y
       </em>
      </span>
      : vrške, ptáke, rohe; vysutí
               vkladného
      <span class="emphasis">
       <em>
        u
       </em>
      </span>
      : slnko, stlp, dlh, žltý, klzký, tlstý, chlpatý;
      <span class="emphasis">
       <em>
        v
       </em>
      </span>
      místo
      <span class="emphasis">
       <em>
        ł
       </em>
      </span>
      na konci slov: dau (dał),
               posłau (poslał), prišou (přišeł).“ (V tomto citáte sme prepísali pôvodné
      <span class="emphasis">
       <em>
        w
       </em>
      </span>
      na
      <span class="emphasis">
       <em>
        v, au
       </em>
      </span>
      na
      <span class="emphasis">
       <em>
        ou
       </em>
      </span>
      ,
               ale iba v českom texte, lebo autor v slovenskom texte ich nepoužíva.) Tieto znaky
               slovenčiny rozvádza Šafárik (miestami i rozsiahlejšie) aj v diele Geschichte der
               slawischen Sprache und Literatur na str. 376 — 7.
     </p>
    </div>
    <div class="footnote">
     <p>
      <sup>
       [
       <a class="para" href="#id2578664" name="ftn.id2578664">
        10
       </a>
       ]
      </sup>
      <span class="emphasis">
       <em>
        perné
       </em>
      </span>
      (gambové) spoluhlásky — sa tak nazývajú aj dnes (p, b,
               m, f, v)
     </p>
    </div>
    <div class="footnote">
     <p>
      <sup>
       [
       <a class="para" href="#id2578685" name="ftn.id2578685">
        11
       </a>
       ]
      </sup>
      <span class="emphasis">
       <em>
        inštr.
       </em>
      </span>
      — inštrumentál čiže siedmy pád pri skloňovaní. Štúr
               používa tieto skratky jednotlivých pádov: Nom. (nominatív), Gen. (genitív), Dat.
               (datív), Ak. (akuzatív), Vok. (vokatív), Lok. (lokál), Inštr. (inštrumentál).
     </p>
    </div>
    <div class="footnote">
     <p>
      <sup>
       [
       <a class="para" href="#id2578713" name="ftn.id2578713">
        12
       </a>
       ]
      </sup>
      <span class="emphasis">
       <em>
        Cyr.
       </em>
      </span>
      — cyrilské čiže staroslovienske
     </p>
    </div>
    <div class="footnote">
     <p>
      <sup>
       [
       <a class="para" href="#id2578744" name="ftn.id2578744">
        13
       </a>
       ]
      </sup>
      <span class="emphasis">
       <em>
        zubné
       </em>
      </span>
      spoluhlásky — tento názov — hoci nie je správny —
               používa sa aj dnes (t, d, n, l)
     </p>
    </div>
    <div class="footnote">
     <p>
      <sup>
       [
       <a class="para" href="#id2578759" name="ftn.id2578759">
        14
       </a>
       ]
      </sup>
      <span class="emphasis">
       <em>
        menoslovo
       </em>
      </span>
      — particípium, prechodník
     </p>
    </div>
    <div class="footnote">
     <p>
      <sup>
       [
       <a class="para" href="#id2578771" name="ftn.id2578771">
        15
       </a>
       ]
      </sup>
      <span class="emphasis">
       <em>
        v menoslove a z tých odvedených prídavných mien
       </em>
      </span>
      — v
               príčastiach
     </p>
    </div>
    <div class="footnote">
     <p>
      <sup>
       [
       <a class="para" href="#id2578853" name="ftn.id2578853">
        16
       </a>
       ]
      </sup>
      <span class="emphasis">
       <em>
        stará cirkevná reč slovenská
       </em>
      </span>
      — tzv. staroslovienčina, ktorá
               sa pokladá za prvý národný spisovný jazyk našich predkov. Svojím pôvodom je to
               juhoslovanské macedónske nárečie z okolia Solúna, odkiaľ ho k nám doniesli
               vierozvestovia Konštantín a Metod. Do tohto jazyka boli preložené bohoslužobné knihy,
               Písmo sväté a v ňom vznikla aj bohatá literatúra (Eugen Pauliny, Dejiny spisovnej
               slovenčiny, str. 17).
     </p>
    </div>
    <div class="footnote">
     <p>
      <sup>
       [
       <a class="para" href="#id2578876" name="ftn.id2578876">
        17
       </a>
       ]
      </sup>
      <span class="emphasis">
       <em>
        gramatické podoby (formy)
       </em>
      </span>
      — gramatická stavba
     </p>
    </div>
    <div class="footnote">
     <p>
      <sup>
       [
       <a class="para" href="#id2578887" name="ftn.id2578887">
        18
       </a>
       ]
      </sup>
      <span class="emphasis">
       <em>
        sklad slov
       </em>
      </span>
      — zloženie slov
     </p>
    </div>
    <div class="footnote">
     <p>
      <sup>
       [
       <a class="para" href="#id2578898" name="ftn.id2578898">
        19
       </a>
       ]
      </sup>
      Ukážeme a vystavíme to obšírne v hore pripomenutom spise „O potrebe písania v slovenčine“
      <sup>
       [
       <a class="footnote" href="#ftn.id2578906" name="id2578906">
        19
       </a>
       ]
      </sup>
      a v Gramatike našej,
      <sup>
       [
       <a class="footnote" href="#ftn.id2578920" name="id2578920">
        20
       </a>
       ]
      </sup>
      ktorá onedlho na svetlo vyjde.
     </p>
    </div>
    <div class="footnote">
     <p>
      <sup>
       [
       <a class="para" href="#id2578898" name="ftn.id2578898">
        1919
       </a>
       ]
      </sup>
      <span class="emphasis">
       <em>
        O potrebe písania v slovenčine
       </em>
      </span>
      — Štúrov chystaný spis
                     Nárečie slovenské alebo potreba písania v tomto nárečí
     </p>
    </div>
    <div class="footnote">
     <p>
      <sup>
       [
       <a class="para" href="#id2578898" name="ftn.id2578898">
        1920
       </a>
       ]
      </sup>
      <span class="emphasis">
       <em>
        v Gramatike našej
       </em>
      </span>
      — t. j. v Štúrovom diele Náuka reči
                     slovenskej
     </p>
    </div>
    <div class="footnote">
     <p>
      <sup>
       [
       <a class="para" href="#id2578946" name="ftn.id2578946">
        22
       </a>
       ]
      </sup>
      <span class="emphasis">
       <em>
        podrečie
       </em>
      </span>
      — podľa dnešného chápania nárečie (napr. trnavské,
               nitrianske ap.); Štúrov termín nárečie sa kryje s dnešným jazykom (nárečie slovenské
               = jazyk slovenský).
     </p>
    </div>
    <div class="footnote">
     <p>
      <sup>
       [
       <a class="para" href="#id2578980" name="ftn.id2578980">
        23
       </a>
       ]
      </sup>
      <span class="emphasis">
       <em>
        za neobchodnú reči vlastnosť
       </em>
      </span>
      — za trvalú, nepostrádateľnú
               vlastnosť reči
     </p>
    </div>
    <div class="footnote">
     <p>
      <sup>
       [
       <a class="para" href="#id2578994" name="ftn.id2578994">
        24
       </a>
       ]
      </sup>
      <span class="emphasis">
       <em>
        Či by len tá vylízanosť, tá tenulinkosť, tá mäkkosť, ktorá sa do
                  terajšieho módneho sveta vkradla…
       </em>
      </span>
      — Štúrova narážka na romantizmus,
               ktorého „zmäkčilosť“ Štúr odsudzoval
     </p>
    </div>
    <div class="footnote">
     <p>
      <sup>
       [
       <a class="para" href="#id2579011" name="ftn.id2579011">
        25
       </a>
       ]
      </sup>
      <span class="emphasis">
       <em>
        Reč je vyslovenie sa ducha a k pôsobeniu na ducha
       </em>
      </span>
      — rozumej
               asi v tomto zmysle: Reč je vyslovením sa ducha a je potrebná na pôsobenie na
               ducha.
     </p>
    </div>
    <div class="footnote">
     <p>
      <sup>
       [
       <a class="para" href="#id2579036" name="ftn.id2579036">
        26
       </a>
       ]
      </sup>
      <span class="emphasis">
       <em>
        rozmazanosť
       </em>
      </span>
      — rozmaznanosť, tekavosť
     </p>
    </div>
    <div class="footnote">
     <p>
      <sup>
       [
       <a class="para" href="#id2579077" name="ftn.id2579077">
        27
       </a>
       ]
      </sup>
      <span class="emphasis">
       <em>
        atičtina
       </em>
      </span>
      — grécky spisovný jazyk, ktorý dostal meno podľa
               polostrova Atiky v strednom Grécku (hlavné mesto Atény). Atičtina sa vyvinula z
               iónskeho nárečia (o ňom viď vysvetlivku ďalej), vypestovala si najmä skladbu a stala
               sa na vrchole gréckeho kultúrneho vývinu ruka v ruke s rozvojom a vstúpajúcim
               významom Atén ústredným spisovným jazykom gréckym. V tomto jazyku boli napísané
               vrcholné diela antickej literatúry. Štúr nazýva atičtinu vytenčenou a mäkkou pre jej
               dlhé samohlásky (ó, é) a dvojhlásky (ei, ou), ktoré vznikli stiahnutím pôvodných
               dvoch samostatných samohlások (ao, ea; ee, eo). Väčšie množstvo samohlások a
               dvojhlások ju robilo napr. oproti dórčine veľmi mäkkou.
     </p>
    </div>
    <div class="footnote">
     <p>
      <sup>
       [
       <a class="para" href="#id2579120" name="ftn.id2579120">
        28
       </a>
       ]
      </sup>
      <span class="emphasis">
       <em>
        iónske nárečie
       </em>
      </span>
      — nazvané podľa krajiny Iónie na západnom
               pobreží Malej Ázie a na priľahlých ostrovoch, vyznačovalo sa snahou o jemnosť a
               lahodnosť, malo oproti iným nárečiam viac samohlások a dvojhlások a pritom sa klonilo
               k prevahe „jemnejších“ samohlások (napr. oproti pôvodnému a malo e). Štúr toto
               nárečie vyzdvihuje najmä preto, že ono patrí k epickému jazyku, v ktorom je napísané
               dielo Homérovo.
     </p>
    </div>
    <div class="footnote">
     <p>
      <sup>
       [
       <a class="para" href="#id2579141" name="ftn.id2579141">
        29
       </a>
       ]
      </sup>
      <span class="emphasis">
       <em>
        … ale ani v živote helénskom nebolo už starej sily gréckej…
       </em>
      </span>
      —
               termínmi „helénsky“ a „grécky“ rozlišuje Štúr obdobie vrcholu gréckej literatúry
               (helénsky) a obdobie najstarších literárnych pamiatok (grécky)
     </p>
    </div>
    <div class="footnote">
     <p>
      <sup>
       [
       <a class="para" href="#id2579160" name="ftn.id2579160">
        30
       </a>
       ]
      </sup>
      <span class="emphasis">
       <em>
        Homér
       </em>
      </span>
      — meno údajného autora slávnych gréckych eposov Ilias a
               Odysea
     </p>
    </div>
    <div class="footnote">
     <p>
      <sup>
       [
       <a class="para" href="#id2579174" name="ftn.id2579174">
        31
       </a>
       ]
      </sup>
      <span class="emphasis">
       <em>
        Xenofón
       </em>
      </span>
      — písal v nárečí atickom
     </p>
    </div>
    <div class="footnote">
     <p>
      <sup>
       [
       <a class="para" href="#id2579183" name="ftn.id2579183">
        32
       </a>
       ]
      </sup>
      <span class="emphasis">
       <em>
        Platón
       </em>
      </span>
      (427 — 347 pr. n. l.) — zakladateľ antického
               idealizmu, písal spisovným jazykom, ktorý poniektorí bádatelia pokladajú za prechod
               medzi staroatickým a novoatickým nárečím
     </p>
    </div>
    <div class="footnote">
     <p>
      <sup>
       [
       <a class="para" href="#id2579201" name="ftn.id2579201">
        33
       </a>
       ]
      </sup>
      <span class="emphasis">
       <em>
        Václav Hanka
       </em>
      </span>
      (1791 — 1861) — český slavista, vydavateľ
               podhodeného Rukopisu královédvorského, v prvom vydaní (1819) tieto spevy prepisoval
               do súčasnej češtiny, kým vo vydaní z roku 1835 zachovával znenie „pôvodiny“ (najmä
               dvojhlásky), pričom v úvode zdôraznil, že v origináli niet rs, rz (= ř), ani „žádného
               a po měkkých zvučkách“, a vyzdvihol určitosť, ráznosť a živosť starého jazyka (v
               úvode, str. VII — VIII).
     </p>
    </div>
    <div class="footnote">
     <p>
      <sup>
       [
       <a class="para" href="#id2579231" name="ftn.id2579231">
        34
       </a>
       ]
      </sup>
      <span class="emphasis">
       <em>
        horák
       </em>
      </span>
      — horal, obyvateľ hôr. Aj Šafárik nazýva (Slovanský
               národopis, str. 100) slovenčinu jazykom „lidu horského“.
     </p>
    </div>
    <div class="footnote">
     <p>
      <sup>
       [
       <a class="para" href="#id2579250" name="ftn.id2579250">
        35
       </a>
       ]
      </sup>
      <span class="emphasis">
       <em>
        lícomenní
       </em>
      </span>
      — ľstiví (meniaci tvár)
     </p>
    </div>
    <div class="footnote">
     <p>
      <sup>
       [
       <a class="para" href="#id2579344" name="ftn.id2579344">
        36
       </a>
       ]
      </sup>
      <span class="emphasis">
       <em>
        Bóstwo prawdy…
       </em>
      </span>
      — je to citát z básne Adama Mickiewicza (z
               roku 1822) na Joachima Lelewela, Mickiewiczovho obdivovaného profesora vo Vilne,
               ktorý strhoval poľskú mládež svojím politickým radikalizmom a revolučným chápaním
               dejín. Po povstaní z roku 1830 žil v emigrácii, podobne ako Mickiewicz. Štúr teda z
               cenzúrnych príčin nemohol uviesť ich mená v časopise. Verše cituje zrejme spamäti
               (chybné pretlačenie sme pravopisne upravili), lebo v pôvodine majú toto znenie:
     </p>
     <p>
     </p>
     <div class="literallayout">
      <p>
       A bóstwo Prawdy, skąpiąc nagiego promienia,
       <br/>
       Pełni swojej nie raczy ukazać z pod cienia.
       <br/>
       Bo jej trudno dostrzeże, hoć kto oczy wlepi…
       <br/>
      </p>
     </div>
     <p>
     </p>
     <p>
      (Preklad v próze: „No božstvo Pravdy, súc skúpe na jasný lúč, neukáže svoju plnosť
               spod tieňa. Bo ťažko sa jej dopátra aj ten, kto oči na ňu uprie…“)
     </p>
    </div>
    <div class="footnote">
     <p>
      <sup>
       [
       <a class="para" href="#id2579415" name="ftn.id2579415">
        37
       </a>
       ]
      </sup>
      <span class="emphasis">
       <em>
        stroj
       </em>
      </span>
      — stavba, ktorý termín sa pokladá za prevzatý z ruštiny
               (Slovenská reč 1956, str. 234). Štúr rovnoznačne používa aj termín ústrojnosť.
     </p>
    </div>
    <div class="footnote">
     <p>
      <sup>
       [
       <a class="para" href="#id2579460" name="ftn.id2579460">
        38
       </a>
       ]
      </sup>
      <span class="emphasis">
       <em>
        výtok veľkej neznámosti
       </em>
      </span>
      — výraz veľkej neznalosti
     </p>
    </div>
    <div class="footnote">
     <p>
      <sup>
       [
       <a class="para" href="#id2579472" name="ftn.id2579472">
        39
       </a>
       ]
      </sup>
      <span class="emphasis">
       <em>
        námera
       </em>
      </span>
      — zámer
     </p>
    </div>
    <div class="footnote">
     <p>
      <sup>
       [
       <a class="para" href="#id2579512" name="ftn.id2579512">
        40
       </a>
       ]
      </sup>
      <span class="emphasis">
       <em>
        mnievaným rozličným nápravám
       </em>
      </span>
      — domnelým, predpokladaným
               rozličným nápravám
     </p>
    </div>
    <div class="footnote">
     <p>
      <sup>
       [
       <a class="para" href="#id2579535" name="ftn.id2579535">
        41
       </a>
       ]
      </sup>
      <span class="emphasis">
       <em>
        z dajakej nepríslušnej osoblivosti
       </em>
      </span>
      — z nejakého nenáležitého
               osobničkárstva
     </p>
    </div>
    <div class="footnote">
     <p>
      <sup>
       [
       <a class="para" href="#id2579557" name="ftn.id2579557">
        42
       </a>
       ]
      </sup>
      <span class="emphasis">
       <em>
        truhla jednoty našej
       </em>
      </span>
      — tzv. archa úmluvy (latinsky foederis
               arca). Bola to zvonka i znútra vyzlátená truhla uložená v chrámoch a v nej sa
               uschovával svitok s napísanými zákonmi. Termín archa úmluvy sa zachoval podnes v
               náboženskej terminológii; Štúr ho používa priamo ako truhla úmluvy.
     </p>
    </div>
    <div class="footnote">
     <p>
      <sup>
       [
       <a class="para" href="#id2579607" name="ftn.id2579607">
        43
       </a>
       ]
      </sup>
      <span class="emphasis">
       <em>
        rozličnorečie
       </em>
      </span>
      — týmto termínom by sme mohli nazvať nárečie
               menšej oblasti. Štúr toto pomenovanie prevzal pravdepodobne od Šafárika, ktorý
               rozlišoval (v úvode k Slovanskému národopisu): nářečí, podřečí a různořečí.
     </p>
    </div>
    <div class="footnote">
     <p>
      <sup>
       [
       <a class="para" href="#id2579628" name="ftn.id2579628">
        44
       </a>
       ]
      </sup>
      <span class="emphasis">
       <em>
        Isle de France
       </em>
      </span>
      (Ile de France) — bývalá provincia okolo
               Paríža, ktorej nárečie roku 1539 vyhlásili za úradný jazyk francúzsky.
     </p>
    </div>
    <div class="footnote">
     <p>
      <sup>
       [
       <a class="para" href="#id2579642" name="ftn.id2579642">
        45
       </a>
       ]
      </sup>
      <span class="emphasis">
       <em>
        V Španielsku
       </em>
      </span>
      sa stalo spisovným jazykom kastílske nárečie,
               podľa čoho sa aj nazýva „castellano“. Kastília je krajina v strednom Španielsku (tam
               je aj hlavné mesto Madrid) a rozdeľuje sa na Starú a Novú Kastíliu.
     </p>
    </div>
    <div class="footnote">
     <p>
      <sup>
       [
       <a class="para" href="#id2579660" name="ftn.id2579660">
        46
       </a>
       ]
      </sup>
      <span class="emphasis">
       <em>
        V Taliansku
       </em>
      </span>
      trvali boje o spisovný jazyk celé storočia.
               Napokon sa základom spisovného jazyka stalo nárečie v oblasti Florencie (Firenze) a
               Ríma.
     </p>
    </div>
    <div class="footnote">
     <p>
      <sup>
       [
       <a class="para" href="#id2579676" name="ftn.id2579676">
        47
       </a>
       ]
      </sup>
      <span class="emphasis">
       <em>
        V Nemecku
       </em>
      </span>
      utvorila základ pre spisovný jazyk reč Lutherovho
               prekladu Biblie do nemčiny. Tento preklad sa zas opieral o jazyk saského
               dvora.
     </p>
    </div>
    <div class="footnote">
     <p>
      <sup>
       [
       <a class="para" href="#id2579700" name="ftn.id2579700">
        48
       </a>
       ]
      </sup>
      <span class="emphasis">
       <em>
        Mali sme v ostatnom čase aj takejto reči ukážky, takrečenú českú
                  slovenčinu a slovenskú češtinu…
       </em>
      </span>
      — Štúr naráža na zmätok v spisovnej
               češtine na Slovensku, ktorá sa viac alebo menej u jednotlivých spisovateľov
               premiešavala slovenskými prvkami. Tak napr. Kollár bol za priberanie slovenských
               prvkov do češtiny, kým zas napr. Jiří Palkovič stal sa skostnateným obrancom
               staršieho typu češtiny. Aj Šafárik v Geschichte der slawischen Sprache und Literatur
               (str. 377) hovorí o tomto jazyku ako o viac alebo menej slovakizovanej češtine.
               Slovenskú češtinu a českú slovenčinu priamo spomína napr. Jozef Miloslav Hurban
               (Českje Hlasi proťi Slovenčiňe, Skalica 1846, str. 30) a radí všetkým, ktorí by
               chceli udržať túto prostrednú cestu, „aby celkom tie nádeje na tú prostrednú cestu
               českej slovenčiny a slovenskej češtiny opustili, nimi sa neklamali a nemámili, ale
               chtiac život slovenského kmeňa živejší a skutočnejší, už raz celou chuťou, bez
               ohľadov zemských a obalov márnych aj čistej, krásnej sa prichytili slovenčiny“. Tieto
               názvy používa aj Kollár v Cestopise.
     </p>
    </div>
    <div class="footnote">
     <p>
      <sup>
       [
       <a class="para" href="#id2579751" name="ftn.id2579751">
        49
       </a>
       ]
      </sup>
      <span class="emphasis">
       <em>
        hmota reči
       </em>
      </span>
      — slovná zásoba jazyka oproti gramatickej stavbe,
               ktorú Štúr označuje ako gramatickú podobu, formu. Štúr — ako sám výslovne hovorí —
               bol za obohacovanie slovníka spisovnej slovenčiny slovami zo všetkých slovenských
               nárečí, ale staval sa proti narúšaniu gramatického systému.
     </p>
    </div>
    <div class="footnote">
     <p>
      <sup>
       [
       <a class="para" href="#id2579786" name="ftn.id2579786">
        50
       </a>
       ]
      </sup>
      <span class="emphasis">
       <em>
        mäsitého života
       </em>
      </span>
      — telesného života
     </p>
    </div>
    <div class="footnote">
     <p>
      <sup>
       [
       <a class="para" href="#id2579840" name="ftn.id2579840">
        51
       </a>
       ]
      </sup>
      <span class="emphasis">
       <em>
        malý okres
       </em>
      </span>
      — malý okruh, málo ľudí
     </p>
    </div>
    <div class="footnote">
     <p>
      <sup>
       [
       <a class="para" href="#id2579855" name="ftn.id2579855">
        52
       </a>
       ]
      </sup>
      <span class="emphasis">
       <em>
        hlbšie značenie a jadrnosť
       </em>
      </span>
      — hlbší význam a silu
     </p>
    </div>
    <div class="footnote">
     <p>
      <sup>
       [
       <a class="para" href="#id2579884" name="ftn.id2579884">
        53
       </a>
       ]
      </sup>
      <span class="emphasis">
       <em>
        Anton Bernolák
       </em>
      </span>
      (1762 — 1813) — katolícky kňaz, ktorý roku
               1787 uzákonil jazykový úzus trnavského centra s pribraním prvkov oravského nárečia za
               spisovný jazyk slovenský, ktorý sa podľa zákonodarcu nazýva bernolákovským alebo
               bernoláčtinou.
     </p>
    </div>
    <div class="footnote">
     <p>
      <sup>
       [
       <a class="para" href="#id2579904" name="ftn.id2579904">
        54
       </a>
       ]
      </sup>
      <span class="emphasis">
       <em>
        Jur Fándly
       </em>
      </span>
      (1750 — 1811) — kat. vlastenecký kňaz, snažiaci sa
               svojou spisovateľskou činnosťou o pozdvihnutie najmä hospodárskeho slovenského
               života. Spisovným jazykom patril k bernolákovcom.
     </p>
    </div>
    <div class="footnote">
     <p>
      <sup>
       [
       <a class="para" href="#id2579922" name="ftn.id2579922">
        55
       </a>
       ]
      </sup>
      <span class="emphasis">
       <em>
        Dr. Anton Ottmayer
       </em>
      </span>
      (1796 — ?) — slovenský právnik v Pešti,
               písal práce zo svojho odboru, pestoval novelu, prispel do Kollárovej zbierky
               spievaniek a bol spoluzakladateľom bernolákovského Spolku milovníkov reči a
               literatúry slovenskej, ktorý vydával almanach Zoru (1835 — 1840). Ottmayer bol tiež
               cenzorom kníh a tak prispel aj k vydávaniu slovenskej spisby.
     </p>
    </div>
    <div class="footnote">
     <p>
      <sup>
       [
       <a class="para" href="#id2579942" name="ftn.id2579942">
        56
       </a>
       ]
      </sup>
      <span class="emphasis">
       <em>
        Martin Hamuljak
       </em>
      </span>
      (1789 — 1859) — oravský rodák, účtovný radca
               v Budíne a zakladateľ Spolku milovníkov reči a literatúry slovenskej, hmotne a
               organizačne podporoval vydávanie diel slovenskej literatúry a zbieral jej
               pamiatky.
     </p>
    </div>
    <div class="footnote">
     <p>
      <sup>
       [
       <a class="para" href="#id2579966" name="ftn.id2579966">
        57
       </a>
       ]
      </sup>
      <span class="emphasis">
       <em>
        Ján Hollý
       </em>
      </span>
      (1785 — 1849) — najväčší bernolákovský básnik,
               ktorý vo svojich eposoch ospieval slovenskú a slovanskú minulosť. Štúra viazal
               nevšedný obdiv k Hollému a jeho dielu.
     </p>
    </div>
    <div class="footnote">
     <p>
      <sup>
       [
       <a class="para" href="#id2579982" name="ftn.id2579982">
        58
       </a>
       ]
      </sup>
      <span class="emphasis">
       <em>
        náčelo
       </em>
      </span>
      — zásada
     </p>
    </div>
    <div class="footnote">
     <p>
      <sup>
       [
       <a class="para" href="#id2579991" name="ftn.id2579991">
        59
       </a>
       ]
      </sup>
      <span class="emphasis">
       <em>
        či nie ten nadchnutý spevec z ich kola
       </em>
      </span>
      — totiž básnik Ján
               Hollý
     </p>
    </div>
    <div class="footnote">
     <p>
      <sup>
       [
       <a class="para" href="#id2504504" name="ftn.id2504504">
        60
       </a>
       ]
      </sup>
      <span class="emphasis">
       <em>
        Umĺkli už hlasy jeho harfy…
       </em>
      </span>
      — Ján Hollý už od roku 1843 žil
               na penzii u svojho priateľa dekana-farára Martina Lackoviča na Dobrej Vode, kde ešte
               dokončil svoj Katolícki Spevňík (vyšiel roku 1846) a roku 1849 umrel
     </p>
    </div>
    <div class="footnote">
     <p>
      <sup>
       [
       <a class="para" href="#id2504541" name="ftn.id2504541">
        61
       </a>
       ]
      </sup>
      <span class="emphasis">
       <em>
        … dáme časom svojím za konania naše odpoveď obšírnejšiu
       </em>
      </span>
      —
               Štúr tak urobil najmä v osobitnom spise Nárečie slovenské alebo potreba písania v
               tomto nárečí.
     </p>
    </div>
    <div class="footnote">
     <p>
      <sup>
       [
       <a class="para" href="#id2504560" name="ftn.id2504560">
        62
       </a>
       ]
      </sup>
      K článku tomuto pripojujeme jeden z mnohých listov, písaný nám od vážneho, v práci
               za pospolitosť ošedivelého muža, berúc ho za svedectvo úžitku a prospechu nášho
               kroku, strany reči urobeného. Píše nám vážny tento muž tieto slová: „Keď sme sa len
               jeden raz dožili novín, v našej starodávnej slovenskej reči vychádzajúcich! Nad týmto
               úkazom tým viacej sa zaradovalo srdce naše, že okrem očakávania ten národný duch sa v
               nich vyjavil, ktorý od tisíc rokov u Slovákov bez navedenia ku známosti pre
               nedostatok kníh v hrobe ležal. My síce v hornom kraji uhorskom od pravekov žijúci
               Slováci mali sme české knihy, v ktorých pánu bohu sme slúžili, ale málokto v našom
               kroji a tým menej kto v kabani a širici im rozumel. Z neba sa zjavil ten čas, v
               ktorom náuka do chatrného, ale známeho a nám milého obleku sa zavila, v ktorom tie
               pravdy nám vyjavuje, ktoré tak jako poklad v bani skrytý a nenadále vykopaný náš um
               osvecuje. Ó, počul som jedného kňaza v jeho deväťdesiatom roku takto hovoriť: ,Keby
               už len jeden raz aj v našej materinskej slovenskej reči, ktorú sme od sladkých pŕs
               prijali, starodávny náš rod knihy a známosti dostával, lebo české knihy veľmi
               nedostatočne rozumieme. Druhé kmene, napr. Poliaci, Česi atď. majú svoje nárečie v
               knihách, my ale jako siroty len od iných z toho, čo nám podajú, horko-ťažko známosť
               čerpať musíme.‘ — Kroj jako kroj, ten vždy svet mení, ale kroj národný sa vždy
               zachováva. Vám duch dobrý pošepol, aby ste sa do slovenskej haleny obliekli a v tom
               starodávnom kroji do zanedbaných chalúp ďaleko-široko rozplodeného Slovenstva
               dobromyseľne vstúpili, v ktorom odeve vás z celej duše tento zanedbaný národ srdečne
               víta.“ O. Sl.
     </p>
    </div>
    <div class="footnote">
     <p>
      <sup>
       [
       <a class="para" href="#id2504636" name="ftn.id2504636">
        63
       </a>
       ]
      </sup>
      <span class="emphasis">
       <em>
        O. Sl.
       </em>
      </span>
      — nevedno, čia je to skratka, no nazdávame sa, že sa
               za ňou skrýva meno Sládkovičovho otca Ondreja Braxatorisa (1782 — 1848), učiteľa v
               Krupine. Štúr mohol poslovenčiť meno Braxatoris na Sládkovič podľa vtedy už dobre
               známeho básnika Andreja Sládkoviča. Ako vysvitá zo Štúrových sprievodných riadkov,
               išlo o muža „v práci za pospolitosť ošedivelého“ a Sládkovičov otec mal v tomto čase
               okolo šesťdesiatštyri rokov; okrem toho za Braxatorisa nám hovoria aj dva výrazy
               použité v citovanom liste, a to kabaňa (= súkenný kabát) a širica (= dlhá súkenná
               huňa siahajúca až pod kolená), ktoré sú bežné v krupinskom nárečí.
     </p>
    </div>
   </div>
  </div>
 </body>
</html>
