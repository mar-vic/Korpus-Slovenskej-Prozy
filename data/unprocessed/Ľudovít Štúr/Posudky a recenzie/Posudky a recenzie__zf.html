<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2504508">
       </a>
       Obrenovići
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2504520" name="id2504520">
      1
     </a>
     ]
    </sup>
    <sup>
     [
     <a class="footnote" href="#ftn.id2504565" name="id2504565">
      2
     </a>
     ]
    </sup>
   </p>
   <p>
   </p>
   <p>
    Jako z náslovu
    <sup>
     [
     <a class="footnote" href="#ftn.id2504612" name="id2504612">
      3
     </a>
     ]
    </sup>
    spisu vidno, sú toto životopisy Obrenovićovcov i s podobizňami ich, ktoré práve
         teraz vo Viedni na svetlo vyšli.
   </p>
   <p>
    Životopisy mužov v dejinách značných sú pre dejepis dôležité a vzácne, lebo mužovia
         takíto, schytiac žiadosti a túžby, úmysly a pohyby národov za časov svojich, stávajú sa
         vyplňovateľmi hlavnými všetkého tohoto a sú jakoby odtisk túžob, úmyslov i skutkov svojich
         časov. Nieto v dejinách podujatia, pohybu a skutkov znamenitých, ktorým by nebol stál na
         čele muž dajaký značný, okolo ktorého sa všetko tamto hýbanie ako nitka okolo klbka ovije,
         a preto aj keď chceš ktoréhokoľvek pohyby a skutky dejinné jakoby v jadre poznať, nazri sa
         do životopisu mužov im na čele stávšich a uvidíš ich ako v zrkadle. Prečo aj nie je
         myšlienka lichá a bezzákladná predstaviť dejiny celé v životopisoch všetkých značne v
         dejinách pôsobivších mužov. Grécku, hovorí sa, dal zákony Lykurg
    <sup>
     [
     <a class="footnote" href="#ftn.id2504649" name="id2504649">
      4
     </a>
     ]
    </sup>
    a Solon,
    <sup>
     [
     <a class="footnote" href="#ftn.id2504666" name="id2504666">
      5
     </a>
     ]
    </sup>
    taktiež že ho ochránili pred návalom a jarmom perzským Miltiades,
    <sup>
     [
     <a class="footnote" href="#ftn.id2504681" name="id2504681">
      6
     </a>
     ]
    </sup>
    Pausanias
    <sup>
     [
     <a class="footnote" href="#ftn.id2504694" name="id2504694">
      7
     </a>
     ]
    </sup>
    a Themistokles;
    <sup>
     [
     <a class="footnote" href="#ftn.id2504706" name="id2504706">
      8
     </a>
     ]
    </sup>
    Rím zase že zachoval pred pomstou púnskou Fabius
    <sup>
     [
     <a class="footnote" href="#ftn.id2504719" name="id2504719">
      9
     </a>
     ]
    </sup>
    Cunctator a Kartágo že vyvrátil Scipio Africanus
    <sup>
     [
     <a class="footnote" href="#ftn.id2504739" name="id2504739">
      10
     </a>
     ]
    </sup>
    atď. atď. Všade tam boli namáhali sa a účinkovali aj iní a bez národa by nikomu
         z tamtých nebolo možné bývalo niečo zviesť, ale v reči krátkej je všetko toto pod
         spomenutými menami zahrnuté.
   </p>
   <p>
    Najnovšie dejiny národa srbského sú podobným spôsobom zvité okolo mužov značných dvoch,
         Čierneho Ďorďa
    <sup>
     [
     <a class="footnote" href="#ftn.id2523205" name="id2523205">
      11
     </a>
     ]
    </sup>
    a Miloša Obrenovića,
    <sup>
     [
     <a class="footnote" href="#ftn.id2523242" name="id2523242">
      12
     </a>
     ]
    </sup>
    z ktorých tamten započal dielo oslobodenia národa svojho z ohavného tureckého
         štvorstoletého jarma a tento ho vyviedol a dokonal. Dvaja títo osloboditelia sú preto aj
         najznamenitejší srbskí mužovia z časov novších, Miloš Obrenović ešte len tým od tamtoho
         väčší a mohutnejší, že po mnohom nešťastí v boji zúfajúcemu už a v zúfaní svojom zas naspäť
         do starého, teraz ešte hroznejšieho jarma klesajúcemu národu srbskému, ktorý už aj jeho
         prvý vodca a povzbuditeľ k boju za slobodu Čierny Ďorde v zúfalstve opustil a zanechal, dal
         sa na čelo a znovu ho vyzval do boja, a jednak neohrozeným hrdinstvom, jednak ale aj
         bezpríkladnou rozmyseľnosťou, opatrnosťou a vytrvalosťou konečne mu k úplnému oslobodeniu
         pomohol a dielo zavŕšil. Hlboká úcta prejde človeka pri pozorovaní deja srbského Milošom
         Obrenovićom vedeného a jako pri mnohých iných podobných dejoch, zdá sa, že podobné dielo
         len sám Miloš viesť a tak slávne zavŕšiť mohol. Deje si, pravda, nájdu a vyvolia vždy muža
         svojho a tento vyvolený v Srbsku bol Miloš Obrenović.
   </p>
   <p>
    Pre nás Slovákov je dej oslobodenia Srbska veľmi pamätný a všetkej našej pozornosti a
         úvahy hodný, a to síce jednak zato, že vidieť z neho, čo môže ráznosť mysle, odhodlanosť a
         vytrvalosť, jednak ale aj zato, že sa dej tento týka jedného z najznamenitejších kmeňov
         slovanských, ktorý v živote domácom, spoločenskom i verejnom to, čo je rýdzeho slovanského,
         najviac zo všetkých západných i južných kmeňov našich zachoval. A konečne po všetkom tomto
         i to do váhy padá, že kmeň srbský v časoch a pohyboch najnovších najsrdečnejším a
         najbratskejším sa dokázal ku svojim, od seba oveľa nedostatočnejším bratom Slovákom.
    <sup>
     [
     <a class="footnote" href="#ftn.id2523320" name="id2523320">
      13
     </a>
     ]
    </sup>
   </p>
   <p>
    Deje v stručnosti poznať sa môžu, ako sme už spomenuli, zo životopisov mužov, im na čele
         stávšich, a tak pripomenutý spis, podávajúci nám životopisy Obrenovićovcov, je príspevok
         značný k poznaniu deja oslobodenia Srbska od tureckého jarma a za ním nasledujúceho
         rozvitku srbskej krajiny. Pán pôvodca, podpísavší sa D. K. P., podáva nám v ňom životopisov
         šesť, začínajúc so samým osloboditeľom Srbska kniežaťom Milošom Obrenovićom a pokračujúc za
         ním so životopismi: kňažnej Ľubice Obrenovićovej, manželky Miloša, kniežaťa Milana
         Obrenovića, kniežaťa Michala Miloša Obrenovića, synov Milošových, a konečne so životopismi
         Jána Teodoroviča Obrenovića a Jefrema Teodorovića Obrenovića,
    <sup>
     [
     <a class="footnote" href="#ftn.id2523366" name="id2523366">
      14
     </a>
     ]
    </sup>
    Milošových bratov, uisťujúc nás pritom v predmluve, že keby bol mal šťastie
         poznať rodinu Čierneho Ďorďa tak, ako mal príležitosť poznať Obrenovićovcov, i tamtých
         životopisy pre ich značnosť v novších dejinách srbských by nám bol podobne jako týchto
         vypísal. Ostatne udáva, že životopisy podané sú vlastne preklad z veľkého, teraz v Paríži
         vychádzajúceho diela pod názvom Les archives historiques. Souverains et personnages
         distingués de toutes les nations,
    <sup>
     [
     <a class="footnote" href="#ftn.id2523396" name="id2523396">
      15
     </a>
     ]
    </sup>
    v ktorom sa vladári, najznamenitejší mužovia cirkevní, državní i učení, jako aj
         umelci najvýbornejší všetkých národov z novších časov vypisujú, my ale sa nie bez základu
         domýšľame, že s predmetom svojím, ako sa vidí, dokonale oboznámený pôvodca spomenuté
         životopisy v mnohom potrebnom doplnil a nám úplnejší a živý obraz údov rodiny navedenej
         nalíčil.
   </p>
   <p>
    Najznačnejšie životopisy z predstavených v spise prítomnom sú bez odporu samého kniežaťa
         Miloša, kniežaťa Michala
    <sup>
     [
     <a class="footnote" href="#ftn.id2523432" name="id2523432">
      16
     </a>
     ]
    </sup>
    a kňažnej Ľubice,
    <sup>
     [
     <a class="footnote" href="#ftn.id2523452" name="id2523452">
      17
     </a>
     ]
    </sup>
    na oslobodenie a rozvitok Srbska najzávažnejšie účinkovavších, bo Milan,
    <sup>
     [
     <a class="footnote" href="#ftn.id2523472" name="id2523472">
      18
     </a>
     ]
    </sup>
    nástupca prestolu srbského po otcovi Milošovi, včasne umrel a bratia Milošovi,
         trebárs nie nepodstatne i v boji i pri ďalšom rozvitku Srbska pôsobili, nestáli predsa
         nikdy na výšinách dejín Srbska rozhodných. Nebude teda od veci, keď z príčin už hore vyššie
         oznámených uvedieme niečo v stručnosti zo životopisov najznačnejších údov rodiny
         Obrenovićovskej.
   </p>
   <p>
    Zaraz po povstaní a vyzvaní národa od Čierneho Ďorďa k boju za slobodu bol Miloš medzi
         prvými, ktorí siahli po zbroj i a postavili sa na hlas Ďorďov neohrozený v radoch
         bojovníkov. Už v bojoch týchto vyznačoval sa Miloš svojou odvahou a v ničom neustupoval
         chýrečným už v ten čas bojovníkom srbským, Hajdukovi Veljkovi
    <sup>
     [
     <a class="footnote" href="#ftn.id2523513" name="id2523513">
      19
     </a>
     ]
    </sup>
    a Čupićovi,
    <sup>
     [
     <a class="footnote" href="#ftn.id2507020" name="id2507020">
      20
     </a>
     ]
    </sup>
    takže už po tieto časy oči národa po sebe obrátil. R. 1807, hnavší útokom na
         delostreľbu tureckú pri Užici,
    <sup>
     [
     <a class="footnote" href="#ftn.id2507039" name="id2507039">
      21
     </a>
     ]
    </sup>
    bol nebezpečne ranený a málom by bol o život prišiel. Keď ale Miloš bol v
         národe dosiaľ len značným, r. 1813 stal sa on najznačnejším, bo tohoto roku stalo sa, že po
         mnohých nešťastiach a porážkach doterajší hlavný vodca Čierny Ďorde so všetkými skoro
         značnými vojvodami v zúfaní nad prospechom veci svojej zanechal a opustil nešťastím
         privalenú svoju vlasť, prejdúc do Rakúska na bezpečnosť, našiel sa ale jeden z vojvodcov,
         ktorý v nešťastí nezúfal, vlasť svoju skľúčenú osudu jej nezanechal a nikde prítuľku
         bezpečnosti nehľadal a tento jeden bol Miloš Obrenović! Vidiac nemožnosť každého ďalšieho
         boja, poddal sa Turkom, sám osobne príduc k nim a zložiac pred nimi i vlastnú zbroj svoju,
         ktorú mu ale Turci okrem meča navrátili, jeho ale samého zahubiť, aby národ zúfajúci
         nerozdráždili, za dobré nedržali, uspokojac sa so vzatím Miloša do zálohu ako záručníka
         pokoja v národe. Teraz nanovo sa začalo hrozné panovanie Turkov v Srbsku nešťastnom, ktoré
         súc neznosným, rozdráždilo obyvateľov srbských v daktorých krajoch k novému, pravda,
         beznádejnému povstaniu, čo Miloš spozorujúc a vediac dobre, že sa tým národu nič nespomôže,
         ba len ešte väčšie ukrutnosti turecké naň uvalia, sám proti kvapným povstancom do poľa
         vytiahol a Turkom povstanie skrotiť pomáhal. Keď ale Turci proti danému slovu náčelníkov
         povstania s neslýchanou ukrutnosťou zhubili, jedným len doprosta hlavy postínajúc, druhých
         ale nabijúc na koly, na ktorých mnohí z týchto nešťastných v prebolestných mukách viacej
         dní trvali, a na tento spôsob vyše troch sto samých značnejších ľudí zmárnili, Milošove i
         tak len poodložené úmysly ponáhľali sa ku skoršiemu vyvedeniu, bo hynúť tak i tak súdené
         bolo, a hynúť v toľkých mukách bolo ešte nekonečne trápnejšie ako v boji. V akom ale
         položení bol Miloš stried
    <sup>
     [
     <a class="footnote" href="#ftn.id2507125" name="id2507125">
      22
     </a>
     ]
    </sup>
    Turkov v takýchto okolnostiach, každý sa ľahko domyslí, a nič inšie nezachovalo
         ho ako jeho najpremyslenejšie tvárenie sa a v nebezpečných okamženiach chladnosť
         nevýslovná, ukazujúca podivuhodnú prítomnosť ducha. Z viacej podobných prípadností len
         jednu uvedieme. Podozriví
    <sup>
     [
     <a class="footnote" href="#ftn.id2507145" name="id2507145">
      23
     </a>
     ]
    </sup>
    Turci dali pod týmto časom zavraždiť jedného z najznačnejších bojovníkov
         srbských Stanoja Glavaša,
    <sup>
     [
     <a class="footnote" href="#ftn.id2507159" name="id2507159">
      24
     </a>
     ]
    </sup>
    drahého priateľa Milošovho, ktorého hlava keď do Belehradu donesená bola, jeden
         z vražedníkov Glavašových, obrátiac sa k prítomnému v ten čas medzi Turkami Milošovi,
         riekol mu: „Knez,
    <sup>
     [
     <a class="footnote" href="#ftn.id2507181" name="id2507181">
      25
     </a>
     ]
    </sup>
    či si videl hlavu Glavašovu? Teraz je už poriadok na tvojej.“ Na čo Miloš
         odvetí chladne: „Na moju vieru, ja už dávno nosím moju vo vreci.“
    <sup>
     [
     <a class="footnote" href="#ftn.id2507196" name="id2507196">
      26
     </a>
     ]
    </sup>
    V takomto položení vytrval Miloš pol druha roka, vidiac ale konečne, že pod
         hovädskou ukrutnosťou Turkov rozhorčenosť národa na najvyšší stupeň vystúpila a že dlhšie
         tíšiť sa nedá, súc tiež sám každý deň v nepretrhnutom nebezpečenstve života a predkladajúc
         smrť slávnu rabstvu ohavnému, nabral konečne úmyslov k novému povstaniu, ťažká ale bola vec
         vyšmyknúť sa Turkom z drapov. Lež i tu mu pomohla opatrnosť jeho neobyčajná. Znajúc dobre
         lakomstvo Turkov po peniazoch, upotrebil toto k svojmu oslobodeniu. V paláci tureckého bašu Sulejmana
    <sup>
     [
     <a class="footnote" href="#ftn.id2507228" name="id2507228">
      27
     </a>
     ]
    </sup>
    slúžilo za rabov asi šesťdesiat jeho krajanov Srbov, ktorí že pri prvej povesti
         o novom výbuchu srbskom na kôl nabití budú, dobre znal, umienil si ich teda oslobodiť.
         Sľúbil za nich Turkovi sumu peňazí značnú, ktorú ale že on zložiť nemohol, obecal lakomému
         Turkovi zobrať ju v národe a doniesť, k tomu ale že je nevyhnutne potrebná jeho prítomnosť
         medzi ľudom. Dlho váhal Turek a nechcel vzácneho zajatého pustiť z hrsti, až konečne
         privolil lakomý, slobodný ale Miloš odrazu bol v Šumadiji,
    <sup>
     [
     <a class="footnote" href="#ftn.id2507250" name="id2507250">
      28
     </a>
     ]
    </sup>
    nie vari aby zbieral peniaze na lakomosť Turkom, ale ľudí a zbroj k jeho
         vyhnaniu zo zeme. Na Kvetnú nedeľu
    <sup>
     [
     <a class="footnote" href="#ftn.id2507268" name="id2507268">
      29
     </a>
     ]
    </sup>
    r. 1815 zjaví sa odrazu vychádzajúcemu ľudu z kostola takovského pred kostolom,
         ktorý keď zbadá Miloša v striedku svojom, kričí zo všetkých úst na vojnu, na vojnu! Nato
         potom oblečený do rúcha vojvodského, ktoré nosil za Čierneho Ďorďa, a so zástavou v ruke
         predstúpi pred národ v Černuči
    <sup>
     [
     <a class="footnote" href="#ftn.id2507297" name="id2507297">
      30
     </a>
     ]
    </sup>
    a zavolá: „Tu, hľa, som a tu, hľa, vojna s Turkami,“ a ľud kde ktorý hrčí sa
         okolo neho a ide za vojvodom svojím do boja. Od tohoto času neprestal Miloš, až skončil
         dielo svoje. Hneď nato vypukla vojna a šťastie sa obrátilo po strane srbskej. V bitkách pri Čačku,
    <sup>
     [
     <a class="footnote" href="#ftn.id2507322" name="id2507322">
      31
     </a>
     ]
    </sup>
    Paleži,
    <sup>
     [
     <a class="footnote" href="#ftn.id2507341" name="id2507341">
      32
     </a>
     ]
    </sup>
    Valjeve,
    <sup>
     [
     <a class="footnote" href="#ftn.id2507354" name="id2507354">
      33
     </a>
     ]
    </sup>
    Rtaroch,
    <sup>
     [
     <a class="footnote" href="#ftn.id2507364" name="id2507364">
      34
     </a>
     ]
    </sup>
    Kragujevci, Požarevci,
    <sup>
     [
     <a class="footnote" href="#ftn.id2507376" name="id2507376">
      35
     </a>
     ]
    </sup>
    Karanovci
    <sup>
     [
     <a class="footnote" href="#ftn.id2507386" name="id2507386">
      36
     </a>
     ]
    </sup>
    a pri Dublji
    <sup>
     [
     <a class="footnote" href="#ftn.id2507398" name="id2507398">
      37
     </a>
     ]
    </sup>
    dobyl Miloš víťazstvá slávne a za dakoľko mesiacov očistil celú zem od
         nepriateľov okrem pevností. Nielen ale že sa Miloš vyznačoval v bojoch odvahou a smelosťou,
         lež aj všetkými tými vlastnosťami, ktoré mávajú mužovia vyšší, veľké veci vedúci. V
         podujatiach mal Miloš opatrnosť a rozvahu, chytrý prehľad, rozmyseľnú náhlosť vo vykonaní,
         tam, kde bolo treba, býval trpezlivým a miernym, kde inde zase neústupným a prísnym. A pri
         všetkom tomto bola mu vlastná i tá spružnosť ducha, ktorou omdlievajúce už a pod bremenom
         klesajúce množstvo nanovo zapáliť a k činom novým pohnúť znal. Po víťazstvách spomenutých
         Miloš opatrným svojím vedením rozdelil dve vojská turecké, na pokorenie srbského povstania
         vyslané, uzavrúc s jedným prímerie a druhé tým zmútiac a oslabiac, čím konečne cestu
         prekliesnil k nakonaniu s Turkami. Takto sa začalo s nimi jednanie, ktoré k uznaniu
         vnútornej samostatnosti krajiny srbskej zo strany tureckej a k uznaniu Miloša za vladára
         zeme naposledy doviedlo. Od národa bol Miloš po prvý raz za vrchného vladára zeme priznaný
         r. 1817, čo sa ešte s náležitou slávnosťou r. 1826 a r. 1829 opakovalo a potvrdilo, od
         tureckej ale vlády uznaný a potvrdený bol Miloš v dôstojenstve tomto r. 1821 a r. 1830, v
         ktorom, čo zvláštnu pozornosť zasluhuje, i rodine jeho následníctvo v hodnosti vladárskej
         nad zemou srbskou od Porty
    <sup>
     [
     <a class="footnote" href="#ftn.id2507412" name="id2507412">
      38
     </a>
     ]
    </sup>
    dané a poistené bolo.
   </p>
   <p>
    Ale vysoké vystúpenie Miloša nebolo všetkým uznaním jeho vo vrchnej hodnosti zachránené
         od nepriateľských útokov. Tí, ktorí s ním bojovávali alebo aspoň časom značnejších hodností
         v zemi dosiahli, zlým okom sa dívali na veľkú moc Milošovu, protivnú okrem toho utvoreniu
         sa v národe srbskom všetkého mnohovladárstva a veľmožstva čili zemianstva. Zato
         nespokojenci vymohli u tureckej vlády r. 1839 hatišerif
    <sup>
     [
     <a class="footnote" href="#ftn.id2504864" name="id2504864">
      39
     </a>
     ]
    </sup>
    alebo sultánsky rozkaz, ktorým sa Milošova moc náramne ohraničila a vládu do
         rúk mnohovladárov v rade državnej zasadajúcich preniesla, ktorý rozkaz tým ľahšie bolo
         vymôcť u vlády sultánskej, že túto za roveň vládobažným Srbom rastúca moc Milošova veľmi
         omínať začala. Miloš až na samu tôňu vladárstva obmedzený a od priateľov len moci
         privržených opustený, poslúchnuc nevčasnú radu jeho oddancov, poďakoval sa toho samého roku
         z hodnosti vladárskej a odobral sa von z krajiny.
   </p>
   <p>
    Nielen za čas bojovania, ale aj za vladárenia svojho vykonal Miloš otčine a zemi svojej
         služby znamenité, z ktorých dajedny i my tu podľa oznámeného spisu uvádzame. Po oslobodení
         otčiny svojej ustrojil Miloš v zemi srbskej vládu vrchnú a chránil ju patriarchálne,
         pokoril a odstránil vládochtivých a v zemi nesvornosť rozfukujúcich sokov, udusil vo vzniku
         utvorenie sa v zemi veľmožstva a zemianstva a zavaroval tým národ od duchovnej i telesnej
         služobnosti, ustrojil v zemi správu i súdy, sporiadal duchovenstvo národné i nadaril ho,
         založil a zbudoval v zemi kostoly, kláštory, školy, nemocnice, kasárne, prachárne, mosty a
         mnohé druhé verejné stavby, v poriadok uviedol dediny, vymýtil husté hory a prerazil cesty,
         ustrojil karantény
    <sup>
     [
     <a class="footnote" href="#ftn.id2504926" name="id2504926">
      40
     </a>
     ]
    </sup>
    a mor do zeme donesený zastavil, položil základ pravidelnému vojsku i nadobudol
         delá, vzbudil a napomáhal priemysel každého druhu, povolal do zeme ľudí učených a
         priemyselníkov rozličných a odmeňoval ich práce, hajductvo už nepotrebné utlačil a
         bezpečnosť bezpríkladnú v zemi uviedol, pritom sporením seba obohatil
    <sup>
     [
     <a class="footnote" href="#ftn.id2504952" name="id2504952">
      41
     </a>
     ]
    </sup>
    a predsa v národnej pokladnici milióny zanechal a meno srbské nielen doma a v
         Turecku, ale po celej Európe zas znovu vzkriesil a oslávil atď. Zaiste pri uvážení tohoto a
         dejov od Miloša vedených zrovnávame sa s pánom pôvodcom, hovoriacim, že ten, kto na Miloša
         ledabolo špince, špiní tým sám národ srbský, ktorý by nebol len najpovolanejšiemu najvyššie
         dôstojenstvo stried seba zaujať dopustil a od takého, za akého ho jeho nenávistníci
         vydávajú, sa celých štyriadvadsať rokov spravovať nedal. Nedarmo, prikladáme my k tomu:
         piesne srbské meno Milošovo nad Dunajom rozspievali!
    <sup>
     [
     <a class="footnote" href="#ftn.id2504990" name="id2504990">
      42
     </a>
     ]
    </sup>
   </p>
   <p>
    Postava Milošova je vedľa pôvodcu stredná, svalistá, tvár výrazu silného a múdreho,
         zraku ostrého, on sám hovorí viac chytrejšie ako premyslene, je veľmi činný, v jedení a
         nápoji mierny, ostatne prudký, ale je uňho skoro po hneve a jako v hneve, tak i v priazni
         nestály. Pamäť jeho je výborná, rozsudok chytrý a zvedochtivosť pri ňom veľká. V živote
         svojom reči, peniaze a často i ľudí užíval jako nástroje k účelom, po ktorých išiel.
         Vystaviac pôvodca Miloša z týchto strán, neopominul ani jeho chyby a vady a vyložil ich
         úprimne, ktoré podľa udania padajú hlavne do kruhu domáceho a spoločenského života.
   </p>
   <p>
    Narodil sa Miloš r. 1780 v Dobrinji
    <sup>
     [
     <a class="footnote" href="#ftn.id2505041" name="id2505041">
      43
     </a>
     ]
    </sup>
    v župe Užickej z otca Teodora Michailoviča
    <sup>
     [
     <a class="footnote" href="#ftn.id2505052" name="id2505052">
      44
     </a>
     ]
    </sup>
    a matky Višny. Mater jeho bola už predtým vydatá za Obrenom, s ktorým mala i
         deti, po tohoto ale smrti išla za spomenutého Teodora Michailoviča. I prvý i druhý jej muž
         boli ľudia chudobní a následkom toho i Miloš strávil svoje mladé roky vo veľkej chudobe a
         nedostatkoch. Aby sa preživil, hnávaval Miloš ako pastier kupcom rožného dobytku lichvu na
         trhy do Zary v Dalmatsku, keď ale pozdejšie jeho polobrat Milan,
    <sup>
     [
     <a class="footnote" href="#ftn.id2505078" name="id2505078">
      45
     </a>
     ]
    </sup>
    t. j. jeho brat po matke a syn predošlého jej muža, k značnejšiemu imaniu
         prišiel, začalo sa i Milošovi viesť lepšie. Krotký a ľudský Milan preukazoval polobratovi
         svojmu dobrodenie a žil s ním v opravdivej láske bratskej, zato aj Miloš, vďačnosťou a
         láskou k nemu hnutý, prijal i jeho meno rodné a tak sa stalo, že celá pozdejšia vladárska
         rodina v Srbsku nosila a nosí meno Obrenovićovcov. Po odstúpení Miloša najstarší jeho živý
         syn Milan nastúpil hodnosť vladársku v zemi, umrúc ale o krátky čas, ostavil ju mladšiemu
         bratovi svojmu Michalovi, ktorého aj mnohovladári zeme, už vtedy nedobrým duchom podšití,
         za knieža zemské vyvolili, ako čo by voľby po uznaní následnosti v rode Obrenovićovskom v
         hodnosti vladárskej i zo strany národa i zo strany tureckej Porty bolo bývalo treba. Dlho
         sa vzpieral Miloš prepustiť syna svojho k zaujatiu patriaceho mu dôstojenstva, vidiac
         úskoky mnohovladárov, istiacich, že so smrťou Milanovou následnosť kniežatská je stratená;
         naposledok ale prepustil ho predsa a Michal,
    <sup>
     [
     <a class="footnote" href="#ftn.id2505130" name="id2505130">
      46
     </a>
     ]
    </sup>
    zaujavší prestol otcov, vystrojil sa s mnohopočetným sprievodom, v ktorom bola
         i mať jeho drahá, zaraz do Carihradu pre potvrdenie v nastúpenej hodnosti. Slávne prijali
         Michala v Carihrade, vyznačili mnohonásobne i potvrdili a v nastalej jari r. 1840 naspäť v
         sprievode zvláštneho tureckého komisára do zeme vystrojili. Ale duch úkladný, podťavší nohy
         otcovi, zastrájal sa hneď spočiatku i na syna, ktorým vedení vládochtivci vymohli ešte na
         zdržovanie sa Michala v Carihrade bez jeho vedomosti, aby mu boli k boku postavení dvaja
         nezvrhnuteľní radcovia,
    <sup>
     [
     <a class="footnote" href="#ftn.id2505191" name="id2505191">
      47
     </a>
     ]
    </sup>
    čo smerovalo i proti plnomocnosti vladárskej i proti ústavu
    <sup>
     [
     <a class="footnote" href="#ftn.id2505205" name="id2505205">
      48
     </a>
     ]
    </sup>
    zemskému. Neskoro sa o tomto dozvedel knieža a jako jemu, tak i mnohým v zemi a
         menovite i v rade državnej bola vec táto odporná, čím trenice a rôznice v zemi vzrastali,
         podpaľované od vládochtivcov ešte prostriedkom jedného výboru, ktorý pod zásterou
    <sup>
     [
     <a class="footnote" href="#ftn.id2505227" name="id2505227">
      49
     </a>
     ]
    </sup>
    vysvetľovania nového ústavu zemského boli po celej zemi vystrojili. V rastúcom
         zmätku obrátili sa vládochtivci k Porte, aby pomáhala, a táto povďačná z rôznic srbských a
         otvoreného jej tým miešania sa do zemských záležitostí vyslala r. 1840 zvláštneho komisára
    <sup>
     [
     <a class="footnote" href="#ftn.id2505247" name="id2505247">
      50
     </a>
     ]
    </sup>
    do zeme s tým naložením, aby vymohol prijatie a uznanie dvoch radcov
         horespomenutých, čo ale keď ešte väčšmi duchov pobúrilo, prišlo v zemi, proti rastúcemu
         vplyvu tureckému už rozdráždenej, konečne k tomu, že i komisár turecký i vládochtivci s ich
         prívrženstvom zem opustiť prisilení boli. Vypovedaní uchopili sa prostriedku, akého sa
         nespokojenci v podobných okolnostiach chápajú, t. j. dali sa vykričať po novinách za „ustavobraniteljov“
    <sup>
     [
     <a class="footnote" href="#ftn.id2505268" name="id2505268">
      51
     </a>
     ]
    </sup>
    a citliví i ľahkoverní uverili im, trebárs vlastne oni sa proti rečiam i
         výslovnému zmyslu ústavy za zradcov vtisknúť chceli a ústave samej žiadne nebezpečenstvo
         nehrozilo. Po oddialení nespokojencov zo zeme nastal za čas pokoj, ktorého aj vláda
         kniežatská ku pokrokom krajiny v každom ohľade užila, uvedúc v súdoch a vo správe državnej
         pravidelné postúpanie, polepšiac stav duchovenstva, dajúc zem popísať štatisticky,
         rozhojniac školy, založiac učenú spoločnosť i právnu fakultu v Belehrade, zoberúc pokladinu
         (fond) školskú, nastavajúc viacej a okrášlenejších verejných budov, popraviac karantény a
         pozvúc z Rakúska učených i priemyselných ľudí každého druhu atď. Mnoho sa za tento krátky
         čas do života uviedlo, viac ale sa ešte strojilo a zamýšľalo.
   </p>
   <p>
    K tomuto všetkému bolo treba peňazí, že ale doterajšia daň z piatich toliarov od každého
         usadlého hospodára záležiaca nestačila, s privolením rady državnej i národa zvýšila sa na
         šesť; toto nespokojenci užili k cieľom svojim a darilo sa im u národa, obecné dobré krajiny
         ešte slabo chápajúceho. Medzitým Porta neprestajne na dovolenie návratku vypovedancom do
         zeme naliehala, čo sa sprvoti len nepatrnejším,
    <sup>
     [
     <a class="footnote" href="#ftn.id2505322" name="id2505322">
      52
     </a>
     ]
    </sup>
    naposledok ale aj na mnohé naliehanie i najpatrnejším po ich záväzku, že sa
         pokojne držať budú, dovolilo; sotva ale že sa videli v zemi, začali zaraz nespokojnosť
         všetkými možnými prostriedkami a na všetky strany rozduchovať a zvýšená daň z veľkej strany
         urobila, že im po národe po vôli šlo. Vidiac čas prístojnejší, urobili sprisahanie a o
         príležitosť k vypuknutiu verejného rozbroja nebolo veľmi ťažko; túžiac sami po najvyšších
         hodnostiach a nežiadajúc o ne výslovne, rozhlásili, že kniežatskí ministri mladé knieža na
         všetky predrečené novosti zvádzajú, títo teda ako zlí radcovia že sa majú odstrániť.
         Netrúfajúc si ale sami očite vystúpiť, ukryli sa za Turkov a tak Turci, akoby už páni v
         krajine, žiadali zvrhnutie predrečených ministrov. Knieža, opierajúc sa na svoje právo, na
         právo krajiny, vnútornú samostatnosť zákonne majúcej, odbil s nevôľou dotierania tieto, čo
         bolo heslom k výbuchu. Nespokojenci, popodkupujúc už zavčasu vojsko a hlavne jeho
         náčelníkov, medzi ktorými i náčelníka delostreľby so všetkými delami,
    <sup>
     [
     <a class="footnote" href="#ftn.id2505371" name="id2505371">
      53
     </a>
     ]
    </sup>
    majúc okrem toho nespokojenstvo pre daň po svojej strane, povstali v zjavnej
         vzbure. Knieža neváhal proti nim s malým ostatkom verného vojska a s čiastkou nakvap
         ozbrojeného ľudu do poľa vytiahnuť, ale nemajúc ani jedného dela, boj podujal nerovný.
         Spredku síce sa mu dariť začalo, hneď ale potom pri Kragujevci a pri Žabaroch sile ustúpiť
         musel tým skoršie, že i daktorí vodcovia kniežatského vojska boli s nespokojencami v
         porozumení, daktorí podozriví a najviacej z nich nechutní
    <sup>
     [
     <a class="footnote" href="#ftn.id2505393" name="id2505393">
      54
     </a>
     ]
    </sup>
    a že i ostali verní boli zmätení tým, že sa krikom nespokojencov zaviesť dali,
         akoby tu nešlo o knieža, ale len o jeho ministrov. Vidiac knieža, že takto vec jeho je
         stratená, ponáhľal sa do Topčideru
    <sup>
     [
     <a class="footnote" href="#ftn.id2505410" name="id2505410">
      55
     </a>
     ]
    </sup>
    a odtiaľ prešiel 27. srpna (augusta) 1842 do Zemlína
    <sup>
     [
     <a class="footnote" href="#ftn.id2505426" name="id2505426">
      56
     </a>
     ]
    </sup>
    na rakúsku stranu, nechtiac vedľa rady daktorých konzulov ísť do belehradského
         zámku pod ochranu tureckú. Hneď nato potom držali nespokojenci snem národa po svojej vôli,
         zvrhli z prestola Michala, vypovedali Obrenovićovcov zo zeme naveky a ich prívržencov
         úradov pozbavovali, pozatvárali a inakšie prenasledovali. Čo ale s touto vzburou a premenou
         vyhralo Srbsko? Stratilo následnosť vladársku, len v rodine Obrenovićovskej uznanú, národ
         sa porozpádal na strany, z ktorých vždy nové rôznice hrozia, straníctvu a sebeckej cti a
         vládobažnosti sa vráta dokorán otvorili, závislosť od Turecka vzrástla, národ búrením a
         podkupovaním v mravnosti upadol, priemysel za dlhší čas zaostal atď. Veru pri pohľade na
         omrzlé deje tieto musíme i my zvolať: ejhľa, pekné príklady otcov našich! I tí vladárov
         svojich vyháňali a kde ktorému z väčších nebola uspokojená žiadosť jeho, zaraz sa rýpali
         prestoly, búrili a trhali obce a krajiny!
   </p>
   <p>
    Po vyhnanstve svojom usadil sa Michal v Rakúsku, odkiaľ v rozličných rokoch celú Európu preputoval
    <sup>
     [
     <a class="footnote" href="#ftn.id2505475" name="id2505475">
      57
     </a>
     ]
    </sup>
    a so vzdelaním seba sa zaoberal. R. 1843 študoval na všeučilisku berlínskom
         náuky prísnejšie a zaoberal sa nimi po cestách svojich i v súkromnosti. Na cestách svojich
         navštívil r. 1847 — 8 i Rusko
    <sup>
     [
     <a class="footnote" href="#ftn.id2505503" name="id2505503">
      58
     </a>
     ]
    </sup>
    a bol tam od cisárskeho dvora i veľmožov ruských s vyznačením prijatý. Srbom v
         najnovšom boji proti Maďarom pomáhal i radou i skutkom.
   </p>
   <p>
    Je on podľa výpisu postavy vysokej, štíhlej, oka veľmi krásneho, ostrého a pritom
         krotkého, hovor jeho je viac rozmyslený ako chytrý. Trebárs veľmi bohatý, nestojí predsa o
         nádheru, spev a cvik tela mu je milou zábavou. Zná a hovorí mnohé reči, zo slovanských
         srbsky a rusky a z cudzích skoro všetky vzdelané západné okrem anglickej. I na tureckú reč
         sa zná. Pohnutý nespravodlivým osočovaním otca svojho napísal k jeho ospravedlneniu vo
         francúzskej reči proti Cyprienovi Robertovi
    <sup>
     [
     <a class="footnote" href="#ftn.id2505541" name="id2505541">
      59
     </a>
     ]
    </sup>
    a vydal aj v Paríži r. 1850 spis pod názvom Miloch Obrénovitsch ou coup d’oeil
         sur l’histoire de la Serbie de 1813 a 1839, pour servir de réponse a M. Cyprien Robert par
         le prince Michel Miloch Obrénovitsch, Paris 1850, čo mu ako synovi, ktorý ostatne sám chyby
         otca svojho uznáva, veľmi krásne pristojí. Je pravdymilovný, spravodlivý, dobročinný a v
         slove stály, nepriateľom svojim i najhorším hotový je odpustiť, ak oni len národu dobre
         prajú i skutkom mu dobre robia. Nikdy vec neprenáhli, v ničom je nie prehnaný a na prvý
         pohľad nezaujíma za seba ľudí, kto ho ale dlhšie pozná, oddá sa mu s dôverou neobmedzenou.
         Národ i vlasť svoju miluje nadovšetko, je skrúšeno nábožný a cirkvi svojej nezvratne oddaný
         a verný, pritom ale často sa čuje od neho „brat je mio, ma koje vere bio“ — brat je milý
         ktorejkoľvek viery.
   </p>
   <p>
    Je najprv Srbom, potom Juhoslovanom a nato Slovanom v obšírnom zmysle. Mnohým putovaním,
         učením a skúsenosťou známosti jeho sa veľmi rozšírili a prenasledovaním osudu zmužnel duch
         jeho. Netrpí žiadne úskoky a úklady, a to tak ďaleko, že v mnohopočetných pokusoch za
         návrat jeho do otčiny a na prestol od r. 1842 sa zbehnuvších on ani bezprostredne ani
         prostredne žiadnej ani najmenšej účasti nemal, ačkoľvek na pozyvoch, nutkaniach,
         prostriedkoch a dobrý výpadok sľubujúcich osnovách nechýbalo. Zná nadovšetko trpieť a čakať
         s heslom svojím „vreme a moje pravo“ — čas a moje právo — s jasným pohľadom hľadí
         budúcnosti v ústrety.
   </p>
   <p>
    Narodil sa Michal v Kragujevci r. 1823 a je najmladším rodencom kniežaťa Miloša a
         Ľubice. Detinstvo strávil v Požarevci a sčiastky v Kragujevci pod dozorstvom matky svojej.
         Najprv sa učil doma od rozličných vychovávateľov, potom v gymnáziu kragujevskom a neskôr v
         Temešvári. Pôvodca k tomuto dodáva, že opravdivé vychovanie dala mu jeho rázna a milostná
         matka, takže čo sa srdca, povahy a náklonnosti týka, on jej viac povďačný byť musí ako
         všetkým učiteľom spolu.
   </p>
   <p>
    Kňažná Ľubica Obrenovićová, manželka Milošova, narodila sa r. 1788 v Srezojevciach v
         župe Rudnickej a pochádzala z rodu Vukomanovićov.
    <sup>
     [
     <a class="footnote" href="#ftn.id2505645" name="id2505645">
      60
     </a>
     ]
    </sup>
    R. 1805 vydala sa za Miloša a stala sa matkou štvoro detí: Petrije,
    <sup>
     [
     <a class="footnote" href="#ftn.id2505663" name="id2505663">
      61
     </a>
     ]
    </sup>
    Savky,
    <sup>
     [
     <a class="footnote" href="#ftn.id2505676" name="id2505676">
      62
     </a>
     ]
    </sup>
    Milana
    <sup>
     [
     <a class="footnote" href="#ftn.id2505690" name="id2505690">
      63
     </a>
     ]
    </sup>
    i Michala.
    <sup>
     [
     <a class="footnote" href="#ftn.id2505700" name="id2505700">
      64
     </a>
     ]
    </sup>
    Prvých jedenásť rokov svojho vydaju strávila v Brusnici
    <sup>
     [
     <a class="footnote" href="#ftn.id2505712" name="id2505712">
      65
     </a>
     ]
    </sup>
    a na druhých miestach, potom v čas búrok žila v Kragujevci a po vydobudnutí
         samostatnosti srbskej zdržovala sa i s deťmi v Požarevci. Ako starostlivá matka sprevádzala
         r. 1838 svojich dvoch synov na náuku do Temešváru i strávila s nimi zimu, nato sa vrátila
         do Belehradu, kde i po príchode svojho muža pri posteli ťažko nezdravého syna Milana
         zostala. R. 1839 sprevádzala Michala do Carihradu a vrátiac sa do Srbska, ostala tam s ním
         až do jeho vyhnanstva, kam s ním, svojím miláčkom, sa vybrala a r. 1843 v Novom Sade v
         kvetni, viac od žalosti nad nešťastím rodiny ako od choroby telesnej, život zemský
         skončila. Milý jej syn Michal dal ostatky jej slávne pochovať v kláštore krušedolskom.
    <sup>
     [
     <a class="footnote" href="#ftn.id2505751" name="id2505751">
      66
     </a>
     ]
    </sup>
   </p>
   <p>
    Bola Ľubica strednej postavy, krásna, činná, veľmi rozumná, dobrá, sporiteľná, pobožná i
         prostodušná. Keď chcela, znala ukázať, čo je, ale znala si i láskavosťou srdcia nakloniť.
         Mala riedky dar hovoriť pekne, dobre, krátko a s mocou presvedčujúcou. Manželovi svojmu
         bola verná a usilovala sa jeho poklesky popraviť, zacloniť a odstrániť.
   </p>
   <p>
    Na deti svoje bola jako matka láskavá a prísna, ktoré ju hlboko ctili, ale sa jej i
         báli; jako domáca pani viedla dom rázne a hľadela na poriadok a spornosť; jako kňažná
         podporovala a opatrovala úbohých, chorých, ranených bez rozdielu stavu i rodu; jako Srbkyňa
         ľúbila svoj národ a vlasť a túžila po jej oslobodení, podpaľujúc v čas búrny odvahu
         klesajúcich; jako kresťanka bola tvrdej viery, zachovávala prísne obrady a príkazy cirkvi
         svojej a znášala nešťastia pokorným a trpezlivým duchom.
   </p>
   <p>
    Reč v životopisoch týchto je jadrná a krátka, zrazená a pritom obsažná, nemajúca nič z
         roztečenosti rečí teraz módnych a u iných národov teraz bežných, ale rovnajúca sa viac
         plastike rečí starých. My reč a spôsob prednášania vecí jak u jednotlivých ľudí, tak u
         národov berieme za voľačo podstatného, bo sa nám vidí a tuším nie bez základu, že s rečou
         stručnou, jadrnou spojená je i usadlosť ducha, zjavujúca sa i v slovách i v skutkoch, kde
         naproti tomu s rečou rozťahanou obyčajne spojená býva i rozbehanosť v myšlienkach i v
         živote. A kde mnoho rečí, tam obyčajne málo skutkov, ako to už i obecné príslovie povedá.
         Mnohorečnosť, a to neslýchaná, slovami i spismi, prišla v nových časoch na západe Európy
         vonkoncom do behu, koľko ale a jaké skutky z tých prehojných rečí pošli, svet vidí a ešte
         pozdejšie dokonalejšie vidieť bude. Radi sme teda veľmi jadrnosti a krátkosti reči, kde ju
         stretáme, a v prítomnom spise nachádzame ju najmä v predmluve, pôvodcovi celkom vlastnej, k
         nemalej úteche našej. S dovolením veľacteného obecenstva vypisujeme z predmluvy tejto za
         heslo ono známe latinské „victrix causa Diis placuit, sed victa Catoni“,
    <sup>
     [
     <a class="footnote" href="#ftn.id2505828" name="id2505828">
      67
     </a>
     ]
    </sup>
    majúcej na ukážku niektoré miesta. Hneď spočiatku takto reč zavádza pôvodca:
         „Obyčno je, ako i slabo pochvale dostojno, da ljudi one rado spominju, chvale i uzvyšavaju,
         i onima se klanjaju, koi su ili na putu k velikoj vlasti, ili već takovu u punjoj meri
         imadu; naprotiv pak one, koi su s vysokog stepena gradjanske znatnosti svojevoljno ili
         primorani sišli, ne samo sto nemarljivo ostave, lakoumno zaborave i plašljivo ich se klone,
         nego ich jošt podlim i zlobnim načinom ruže, sramote i gone.“
    <sup>
     [
     <a class="footnote" href="#ftn.id2505858" name="id2505858">
      68
     </a>
     ]
    </sup>
    Koľko myšlienok tu v jak málo sadách
    <sup>
     [
     <a class="footnote" href="#ftn.id2505891" name="id2505891">
      69
     </a>
     ]
    </sup>
    a výpovede tieto jak sú závažné! Alebo: „Bylo je vreme, gde by u Srbii čoveka
         opasnim proglasili byli, da je o Obrennovićima što dobro progovorio, kamoli da je što
         napisao; kao da nije moguće o jednome dobro reći, da se drugi ne kudi, ili kao da ovaj
         postaje boljii, što se onaj ruži.“
    <sup>
     [
     <a class="footnote" href="#ftn.id2505910" name="id2505910">
      70
     </a>
     ]
    </sup>
    Alebo na konci: „Samo o tome jednom neka bude uveren čitatelj, da sam pisao,
         kao što govorim, da govorim, kao što mislim, a da mislim: da o mrtvim ljudma valja istinu
         reći, a za žive onako misliti, kao da su već umreli.“
    <sup>
     [
     <a class="footnote" href="#ftn.id2505938" name="id2505938">
      71
     </a>
     ]
    </sup>
   </p>
   <p>
    Ale chtiac jadrnosť a stručnosť reči pôvodcovej jasne predstaviť, museli by sme celú tú
         krásnu a závažných právd plnú predmluvu sem prepísať. Stručnosť takáto reči je bez odporu
         výsledok mnohej rozmyseľnosti, usadlosti i náuky a znázorniť i osvojovať si ju nieto lepšej
         pomoci od učenia sa starých klasických rečí a zaoberania sa ich spisovateľmi. Tí mysleli,
         len čo bolo treba a potom vyslovili to stručne, čo mysleli. I u našich predkov nachádzame
         reč stručnejšiu od časov novších. Ale prostopašný a krikľúnsky maďarizmus, vtrepavší sa do
         škôl našich, vyhnal stadiaľ vznešený svet starý a miesto ušľachtilosti a ráznosti tohoto
         vpravil do nich svoje krikľúnstvo, s ním spojenú prázdnotu a kadejakú rozpustilosť a peleš
         mravov!
   </p>
   <p>
    I tá šľachetnomyseľnosť, vystavujúca vady i na milom svojom predmete a nezatajujúca, ale
         úprimne uznávajúca zásluhy a znamenitosť i odporníkov tohoto, je u pôvodcu všetkého uznania
         a cti hodná. Keby sme sa my Slovania tejto zásady držali, nepovstávalo by u nás toľko
         nešvár a toľko roztržitostí pohoršlivých. Ale keď sa už kto u nás do koho zadrapí,
         nezostane on len pri prvej príčine k tomu mu príležitosť zavdavšej, nepozoruje viac na
         dobré, vari vznešené iné strany svojho odporcu, ale baží len už celého, ako je, zvliecť do
         blata. Preto podujatia naše ustavične sa kyvocú, nemôžu prísť k silnejšiemu rozvitku a
         často sa vo vzniku svojom rozpadávajú. Čas je ale veru už a čas zvrchovaný, aby sme každú
         nízko — a podlomyseľnosť vyháňali i z nášho domáceho i spoločenského i verejného života, bo
         neprídeme k dejom dotiaľ a nezasadneme k slávnosti ich, kým nebudeme na mysli i duši
         oblečení v rúcho prístojné!
   </p>
   <p>
    Pôvodca, úprimne vyznávajúci aj vady a poklesky muža, od neho v toľkej sláve
         vystaveného: jeho násilenstvá, ktoré si tu i tu dovolil, počúvané časom podšoptávania
         podlizačov a iné vady života domáceho, pokračuje i v tomto vedľa mienky našej v zmysle
         slovanskom. U nás zaiste musí byť a bude vo dňoch života nášho budúcich život verejný a
         domáci jeden celok, a jakým je kto neúhonným v jednom, takým má byť aj v druhom. Preto aj,
         Slovan, kto si na púti verejného života a poklesnuls’, pokaj sa v duši svojej a preveď
         životom kajanie svoje; často u duší neobecných, jak u Themistokla dakedy i u samého sv.
         Pavla slúžia poklesky lepšiemu a vyššiemu a platí i tu vznešené to Kristovo: „Milší je
         jeden zblúdilý ako deväťdesiat zachovalých.“ Potom ale zas len poklesky mužov, zmýšľaním i
         činmi svojimi nad obecnosť sa vyvýšivších, len v ústach omáľať, týmito všetky ich vyššie
         strany ako blatom zahádzať chcieť, to patrí len dušiam nízkym a obecným, tamtým sotva do
         šľapaje vstúpiť hodným, a za týmito podliakom najmizernejším!
   </p>
   <p>
    Z úmyslov, aké sme u pôvodcu prítomného spisu našli, radi by sme videli vytvorené a
         perom takým, ako je pôvodcovo, nakreslené keď nie celé, aspoň nové predôležité dejiny
         Srbska. Len potom, keď sa mužovia takíto do dejín našich zaberú, predstavia sa tieto očiam
         našim v jasnosti a v celku dokonale spojitom.
   </p>
   <p>
    So zvláštnou ešte potechou v spise prítomnom videli sme, že pôvodca, opustiac príklad
         daktorých novších Srbov v pravopise, užíva
    <span class="emphasis">
     <em>
      jer
     </em>
    </span>
    i
    <span class="emphasis">
     <em>
      jery
     </em>
    </span>
    <sup>
     [
     <a class="footnote" href="#ftn.id2578083" name="id2578083">
      72
     </a>
     ]
    </sup>
    a tak pristupuje k nevyrovnanej ústrojnosti a dôkladnosti cyrilice naozaj
         pravoslávnej. Bez
    <span class="emphasis">
     <em>
      jer
     </em>
    </span>
    a
    <span class="emphasis">
     <em>
      jery
     </em>
    </span>
    tratí ona svoju
         dôkladnosť a hlbokosť.
   </p>
   <p>
    Čo by sme spisu prítomnému predvrhnúť mali, záležalo by asi v tom, že vedľa mienky našej
         životopisy značných, v dejinách účinkovavších mužov nemajú sa začínať s časom ich
         nedejinným, t. j. s časom narodenia, detinstva a chlapčenstva, ale zaraz s počiatkom ich
         dejov, lebo tamten nedejinný čas týmto len dajakej ceny nabýva a tak je celku podriadený.
         Zato aj čas ten na mieste podriadenom nech sa rozpovie. — A pritom nezdajú sa nám tiež i
         sebamenšie podrobnosti v životopisoch i najznamenitejších mužov byť na svojom mieste.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2504520" name="ftn.id2504520">
        1
       </a>
       ]
      </sup>
      <span class="emphasis">
       <em>
        Obrenovići
       </em>
      </span>
     </p>
     <p>
      Táto Štúrova recenzia vyšla v Hurbanových Slovenských pohľadoch (SP) III, 1852, č.
               14 — 16 zo 7., 14. a 21. apríla 1852, str. 112 — 14, 120 — 22 a 128 — 9 s nadpisom
      <span class="emphasis">
       <em>
        Obrenovići, kratko načertanie žitia članovah ove kniažeske porodice, sa
                  šest litografiranych obrazah. U Beču 1852
       </em>
      </span>
      . (Obrenovići, krátky náčrt
               života členov tejto kniežackej rodiny, so šiestimi litografiami. Vo Viedni 1852.). Na
               začiatku je Štúrova menná skratka:
      <span class="emphasis">
       <em>
        L. Š.
       </em>
      </span>
      — Vo výbere sme pôvodné
               texty, osnované v tzv. hattalovsko-hodžovskej pravopisnej norme, upravili do dnešného
               úzu. Skrátili sme tiež titul.
     </p>
    </div>
    <div class="footnote">
     <p>
      <sup>
       [
       <a class="para" href="#id2504565" name="ftn.id2504565">
        2
       </a>
       ]
      </sup>
      <span class="emphasis">
       <em>
        Obrenovići
       </em>
      </span>
      — presný názov spisu: Obrenovići. Kratko
               načertanje žitija članova ove knjažeske porodice. Sa šest litografirany obraza. U
               Beču 1852. Na konci knihy je uvedená tlačiareň: U Beču u štamparii Ermenskoga
               monastyra 1852. (Štúr uvádza — viď v Bibliografických poznámkach — nesprávne výraz
               monastyra a rok 1851.) Dielo je vytlačené cyrilikou. Pripojené celostránkové
               litografie členov Obrenovićovskej rodiny sú dielom srbského maliara Anastasa
               Jovanovića (1817 — 1899), ktorý portrétoval aj Ľudovíta Štúra (jeho portrét je na
               prebaloch nášho výberu zo Štúra); v tom čase žil s Obrenovićovcami vo Viedni. Autor
               dielka je podpísaný na konci predhovoru (str. VIII) skratkou D. K. P., ktorá v
               rozpise znamená dr. Karol Pacek, ako to rozriešil dr. Miraš Kićović, pracovník
               Národnej bibliotéky v Belehrade (za upozornenie ďakujeme priateľovi prof. Michalovi
               Filipovi v Starej Pazove). Dielko má VIII + 38 strán. Dr. Karol Pacek (1807 — 1876),
               pôvodom Slovák, bol osobným lekárom a finančným správcom u Miloša Obrenovića a
               úprimným priateľom Obrenovićovskej rodiny.
     </p>
    </div>
    <div class="footnote">
     <p>
      <sup>
       [
       <a class="para" href="#id2504612" name="ftn.id2504612">
        3
       </a>
       ]
      </sup>
      <span class="emphasis">
       <em>
        náslov
       </em>
      </span>
      — názov
     </p>
    </div>
    <div class="footnote">
     <p>
      <sup>
       [
       <a class="para" href="#id2504649" name="ftn.id2504649">
        4
       </a>
       ]
      </sup>
      <span class="emphasis">
       <em>
        Lykurgos
       </em>
      </span>
      — spartský zákonodarca, o ktorom sa nezachovali
               priame písomné zprávy, ale už starí verili, že dal vlasti zákony (884 pr. n. l.), a
               keď na ne občanov sprisahal, navždy sa stratil
     </p>
    </div>
    <div class="footnote">
     <p>
      <sup>
       [
       <a class="para" href="#id2504666" name="ftn.id2504666">
        5
       </a>
       ]
      </sup>
      <span class="emphasis">
       <em>
        Solon
       </em>
      </span>
      (639 — 559 pr. n. l.) — jeden zo siedmich gréckych
               mudrcov, ktorý dal zákony Aténam
     </p>
    </div>
    <div class="footnote">
     <p>
      <sup>
       [
       <a class="para" href="#id2504681" name="ftn.id2504681">
        6
       </a>
       ]
      </sup>
      <span class="emphasis">
       <em>
        Miltiades
       </em>
      </span>
      — slávny aténsky vojvodca, ktorý porazil Peržanov v
               maratónskej bitke roku 490 pr. n. l.
     </p>
    </div>
    <div class="footnote">
     <p>
      <sup>
       [
       <a class="para" href="#id2504694" name="ftn.id2504694">
        7
       </a>
       ]
      </sup>
      <span class="emphasis">
       <em>
        Pausanias
       </em>
      </span>
      — spartský kráľ, víťaz nad Peržanmi roku 479 pr. n.
               l. pri Platajach
     </p>
    </div>
    <div class="footnote">
     <p>
      <sup>
       [
       <a class="para" href="#id2504706" name="ftn.id2504706">
        8
       </a>
       ]
      </sup>
      <span class="emphasis">
       <em>
        Themistokles
       </em>
      </span>
      — aténsky štátnik a vojvodca za perzských
               vojen
     </p>
    </div>
    <div class="footnote">
     <p>
      <sup>
       [
       <a class="para" href="#id2504719" name="ftn.id2504719">
        9
       </a>
       ]
      </sup>
      <span class="emphasis">
       <em>
        Quintus Fabius Maximus
       </em>
      </span>
      — rímsky vojvodca, ktorý pre svoju
               váhavosť v druhej punskej vojne (vojna Ríma proti Kartágu) dostal prímeno Cunctator
               (= Váhavec), ale v dobrom zmysle, pretože odďaľovaním boja unavoval a zaskakoval
               vodcu Kartágincov Hanibala.
     </p>
    </div>
    <div class="footnote">
     <p>
      <sup>
       [
       <a class="para" href="#id2504739" name="ftn.id2504739">
        10
       </a>
       ]
      </sup>
      <span class="emphasis">
       <em>
        Publius Cornelius Scipio Africanus
       </em>
      </span>
      porazil v tretej punskej
               vojne úplne Punov a ich mesto Kartágo zrovnal so zemou (146 pr. n. l.).
     </p>
    </div>
    <div class="footnote">
     <p>
      <sup>
       [
       <a class="para" href="#id2523205" name="ftn.id2523205">
        11
       </a>
       ]
      </sup>
      <span class="emphasis">
       <em>
        Čierny Ďorď
       </em>
      </span>
      — Karadjordje Petrović (1752 — 1817), vodca
               srbského boja za slobodu. Meno Karadjordje dostal až neskôr podľa čiernej farby tváre
               (po turecky kara znamená čierny). Bol synom sedliaka a za tureckej vojny 1788 — 90
               slúžil v rakúskom vojsku. Neskôr zas žil ako kupec s dobytkom. Od roku 1804 viedol
               srbské povstanie, vyhnal Turkov z krajiny a mierom v Bukurešti roku 1812 dosiahol
               uznanie vnútornej samostatnosti Srbska. Keď sa mu podarilo zlomiť silu ostatných
               vojvodov, stal sa prvým kniežaťom Srbska. Po porážke Turkami utiahol sa roku 1813 na
               rakúske územie a tým stratil predošlé sympatie v národe. Za povstania, vedeného
               Milošom Obrenovićom (1815), tajne sa vrátil do Srbska, ale Miloš ho dal
               zavraždiť.
     </p>
    </div>
    <div class="footnote">
     <p>
      <sup>
       [
       <a class="para" href="#id2523242" name="ftn.id2523242">
        12
       </a>
       ]
      </sup>
      <span class="emphasis">
       <em>
        Miloš Obrenović
       </em>
      </span>
      (1780 — 1860) — narodený v Dobrinji, bol tiež
               jednoduchý sedliak. Po svojom otčimovi Obrenovi prijal meno Obrenović, založil rod
               tohto mena a roku 1817 sa stal srbským kniežaťom. Ale roku 1839 musel zaďakovať a
               vrátil sa do vlasti až roku 1858. Medzitým žil zväčša vo Viedni.
     </p>
    </div>
    <div class="footnote">
     <p>
      <sup>
       [
       <a class="para" href="#id2523320" name="ftn.id2523320">
        13
       </a>
       ]
      </sup>
      <span class="emphasis">
       <em>
        … kmeň srbský v časoch a pohyboch najnovších najsrdečnejším a
                  najbratskejším sa dokázal ku svojim, od seba oveľa nedostatočnejším bratom
                  Slovákom
       </em>
      </span>
      — Obrenovićovci podporili slovenské povstanie finančne v sume
               10.000 dukátov.
     </p>
    </div>
    <div class="footnote">
     <p>
      <sup>
       [
       <a class="para" href="#id2523366" name="ftn.id2523366">
        14
       </a>
       ]
      </sup>
      <span class="emphasis">
       <em>
        Jejrem Teodorović
       </em>
      </span>
      — Jevrem Teodorović Obrenović (1790 —
               1856), najmladší brat Milošov, zastával vedúce funkcie za vlády Milošovej a po
               odchode Miloša do cudziny bol kniežacím námestníkom. Získal si zásluhy o vzdelanosť,
               poriadok a reformy v krajine a stál v protive s Milošovým násilníctvom.
     </p>
    </div>
    <div class="footnote">
     <p>
      <sup>
       [
       <a class="para" href="#id2523396" name="ftn.id2523396">
        15
       </a>
       ]
      </sup>
      <span class="emphasis">
       <em>
        Les archives historiques. Souverains…
       </em>
      </span>
      — historické archívy.
               Panovníci a význačné osobnosti všetkých národov. (Toto dielo bližšie nepoznáme; autor
               na str. VII uvádza, že ono teraz vychádza v Paríži.)
     </p>
    </div>
    <div class="footnote">
     <p>
      <sup>
       [
       <a class="para" href="#id2523432" name="ftn.id2523432">
        16
       </a>
       ]
      </sup>
      <span class="emphasis">
       <em>
        Mihailo Obrenović
       </em>
      </span>
      (Michal Miloš; 1823 — 1868) — mladší syn
               Milošov, odišiel sprvu s otcom do cudziny, ale po smrti brata Milana ho zavolali do
               vlasti. No roku 1842 ho vypovedali zo Srbska a Michal žil zväčša vo Viedni, odkiaľ sa
               mohol vrátiť do Srbska až roku 1858. Po otcovej smrti zaujal roku 1860 znova srbský
               trón a vybudoval moderné vojsko.
     </p>
    </div>
    <div class="footnote">
     <p>
      <sup>
       [
       <a class="para" href="#id2523452" name="ftn.id2523452">
        17
       </a>
       ]
      </sup>
      <span class="emphasis">
       <em>
        Ljubica Obrenović
       </em>
      </span>
      (1788 — 1843) — manželka Milošova, veľmi
               svojvoľná žena, miešajúca sa do politiky svojho muža i syna. Umrela za Milošovho
               pobytu v cudzine v Novom Sade. Pochovaná je v krušedolskom kláštore.
     </p>
    </div>
    <div class="footnote">
     <p>
      <sup>
       [
       <a class="para" href="#id2523472" name="ftn.id2523472">
        18
       </a>
       ]
      </sup>
      <span class="emphasis">
       <em>
        Milan Miloš Obrenović
       </em>
      </span>
      (1819 — 1839) — chudorľavý najstarší
               syn Milošov, ktorého otec v júni 1839 určil za svojho nástupcu. Ale Milan o mesiac
               umrel a po ňom nastúpil na srbský trón jeho mladší brat Michal.
     </p>
    </div>
    <div class="footnote">
     <p>
      <sup>
       [
       <a class="para" href="#id2523513" name="ftn.id2523513">
        19
       </a>
       ]
      </sup>
      <span class="emphasis">
       <em>
        Hajduk Veljko Petrović
       </em>
      </span>
      (okolo 1780 — 1813) patrí medzi
               najpopulárnejších srbských junákov z čaty Stanoja Glavaša. Vyznamenal sa v bojoch
               proti Turkom.
     </p>
    </div>
    <div class="footnote">
     <p>
      <sup>
       [
       <a class="para" href="#id2507020" name="ftn.id2507020">
        20
       </a>
       ]
      </sup>
      <span class="emphasis">
       <em>
        Stojan Dobrilović Čupić
       </em>
      </span>
      — ďalší chrabrý junák, ktorý sa po
               mnohých bojoch s Turkami dostal napokon do tureckého zajatia a tam ho Turci roku 1815
               zabili.
     </p>
    </div>
    <div class="footnote">
     <p>
      <sup>
       [
       <a class="para" href="#id2507039" name="ftn.id2507039">
        21
       </a>
       ]
      </sup>
      <span class="emphasis">
       <em>
        Užice
       </em>
      </span>
      — mesto s pevnosťou v Srbsku vo vrchovatej krajine,
               ktorá bola v tom čase hlavným bojiskom srbského odporu proti Turkom.
     </p>
    </div>
    <div class="footnote">
     <p>
      <sup>
       [
       <a class="para" href="#id2507125" name="ftn.id2507125">
        22
       </a>
       ]
      </sup>
      <span class="emphasis">
       <em>
        stried
       </em>
      </span>
      — uprostred
     </p>
    </div>
    <div class="footnote">
     <p>
      <sup>
       [
       <a class="para" href="#id2507145" name="ftn.id2507145">
        23
       </a>
       ]
      </sup>
      <span class="emphasis">
       <em>
        podozriví
       </em>
      </span>
      — v zmysle podozrievaví
     </p>
    </div>
    <div class="footnote">
     <p>
      <sup>
       [
       <a class="para" href="#id2507159" name="ftn.id2507159">
        24
       </a>
       ]
      </sup>
      <span class="emphasis">
       <em>
        Stanoje Glavaš
       </em>
      </span>
      (u Štúra Glavač-Stanoe) — slávny srbský
               národný hrdina, ktorý patril k najsmelším junákom. Turci ho zabili roku 1815.
     </p>
    </div>
    <div class="footnote">
     <p>
      <sup>
       [
       <a class="para" href="#id2507181" name="ftn.id2507181">
        25
       </a>
       ]
      </sup>
      <span class="emphasis">
       <em>
        knez
       </em>
      </span>
      — knieža
     </p>
    </div>
    <div class="footnote">
     <p>
      <sup>
       [
       <a class="para" href="#id2507196" name="ftn.id2507196">
        26
       </a>
       ]
      </sup>
      „Glavu u torbi nositi“, po slovensky „hlavu vo vreci nosiť“, je príslovie srbské,
               vyznamenávajúce, že hlavu svoju považuje dakto ako vec, ktorá sa vo vreci nosí, že ju
               už nedrží za svoju.
     </p>
    </div>
    <div class="footnote">
     <p>
      <sup>
       [
       <a class="para" href="#id2507228" name="ftn.id2507228">
        27
       </a>
       ]
      </sup>
      <span class="emphasis">
       <em>
        Sulejman paša
       </em>
      </span>
      — belehradský vezír (najvyšší správny
               úradník)
     </p>
    </div>
    <div class="footnote">
     <p>
      <sup>
       [
       <a class="para" href="#id2507250" name="ftn.id2507250">
        28
       </a>
       ]
      </sup>
      <span class="emphasis">
       <em>
        Šumadija
       </em>
      </span>
      (Štúr píše Sumadia) — krajina v Srbsku,
               rozprestierajúca sa na juh od Belehradu, s hlavným mestom Kragujevcom
     </p>
    </div>
    <div class="footnote">
     <p>
      <sup>
       [
       <a class="para" href="#id2507268" name="ftn.id2507268">
        29
       </a>
       ]
      </sup>
      <span class="emphasis">
       <em>
        Na Kvetnú nedeľu r. 1815
       </em>
      </span>
      — t. j. 11. apríla 1815 pri starom
               drevenom kostole takovskom (Takovo, dedina na juhu Šumadije, severozápadne od
               Kragujevca) rozhodol sa knieža Miloš s vojvodami, že sa zdvihne povstanie proti
               Turkom.
     </p>
    </div>
    <div class="footnote">
     <p>
      <sup>
       [
       <a class="para" href="#id2507297" name="ftn.id2507297">
        30
       </a>
       ]
      </sup>
      <span class="emphasis">
       <em>
        Černuč
       </em>
      </span>
      — terajšia obec Gornje Crnuće v takovskom kraji. Tam v
               starej drevenici skrýval sa Miloš v zime 1814/15 pred vypuknutím povstania proti
               Turkom.
     </p>
    </div>
    <div class="footnote">
     <p>
      <sup>
       [
       <a class="para" href="#id2507322" name="ftn.id2507322">
        31
       </a>
       ]
      </sup>
      <span class="emphasis">
       <em>
        Čačak
       </em>
      </span>
      — mesto v južnom Srbsku. Tu bola v máji 1815 veľká
               bitka srbských povstalcov na čele s Milošom proti Turkom, v ktorej padli tureckí
               velitelia Imšir paša a Kara Mustafa. Srbskí povstalci zvíťazili nad presilou Turkov,
               zahnali ich na bezhlavý útek a získali veľkú korisť.
     </p>
    </div>
    <div class="footnote">
     <p>
      <sup>
       [
       <a class="para" href="#id2507341" name="ftn.id2507341">
        32
       </a>
       ]
      </sup>
      <span class="emphasis">
       <em>
        Palež
       </em>
      </span>
      — neskoršie mestečko Obrenovac, juhozápadne od
               Belehradu, vo Valjevskom okrese
     </p>
    </div>
    <div class="footnote">
     <p>
      <sup>
       [
       <a class="para" href="#id2507354" name="ftn.id2507354">
        33
       </a>
       ]
      </sup>
      <span class="emphasis">
       <em>
        Valjevo
       </em>
      </span>
      — mesto juhozápadne od Belehradu
     </p>
    </div>
    <div class="footnote">
     <p>
      <sup>
       [
       <a class="para" href="#id2507364" name="ftn.id2507364">
        34
       </a>
       ]
      </sup>
      <span class="emphasis">
       <em>
        Rtare
       </em>
      </span>
      (u Štúra Chrtáre) — obec v tejto oblasti
     </p>
    </div>
    <div class="footnote">
     <p>
      <sup>
       [
       <a class="para" href="#id2507376" name="ftn.id2507376">
        35
       </a>
       ]
      </sup>
      <span class="emphasis">
       <em>
        Požarevac
       </em>
      </span>
      — mesto v Srbsku
     </p>
    </div>
    <div class="footnote">
     <p>
      <sup>
       [
       <a class="para" href="#id2507386" name="ftn.id2507386">
        36
       </a>
       ]
      </sup>
      <span class="emphasis">
       <em>
        Karanovac
       </em>
      </span>
      — mestečko Kraljevo, juhozápadne od
               Kragujevca
     </p>
    </div>
    <div class="footnote">
     <p>
      <sup>
       [
       <a class="para" href="#id2507398" name="ftn.id2507398">
        37
       </a>
       ]
      </sup>
      <span class="emphasis">
       <em>
        Dublje
       </em>
      </span>
      — dedina severozápadne od Valjeva, kde bol veľký boj v
               júli 1815, v ktorom Miloš zajal Ibrahima pašu a jeho vojská skoro úplne
               zničil.
     </p>
    </div>
    <div class="footnote">
     <p>
      <sup>
       [
       <a class="para" href="#id2507412" name="ftn.id2507412">
        38
       </a>
       ]
      </sup>
      <span class="emphasis">
       <em>
        Porta
       </em>
      </span>
      — názov pre tureckú vládu podľa toho, že na Východe sa
               ľudové zhromaždenia a súdy konali pred bránami (portami) a kráľovskými palácmi.
               Hatišerifom (sultánom podpísaný neodvolateľný rozkaz) z roku 1830 priznala Porta
               vnútornú samosprávu Srbsku a Milošovi následnosť kniežacej hodnosti.
     </p>
    </div>
    <div class="footnote">
     <p>
      <sup>
       [
       <a class="para" href="#id2504864" name="ftn.id2504864">
        39
       </a>
       ]
      </sup>
      <span class="emphasis">
       <em>
        hatišerif z roku 1839
       </em>
      </span>
      — správne z roku 1838, podľa ktorého
               Porta nanútila Srbsku novú ústavu, na základe ktorej pri kniežati bola ustanovená
               rada a jej členovia nesmeli byť pozbavení svojho miesta, kým by sa Porte nedokázalo,
               že sa previnili proti zákonom. Miloš sa pokúsil bez úspechu o odmietnutie tejto
               ústavy a nato sa 1. júna 1839 vzdal trónu v prospech svojho syna Milana a odišiel do
               cudziny. Miloš si vyvolal opozíciu proti sebe aj svojím despotizmom.
     </p>
    </div>
    <div class="footnote">
     <p>
      <sup>
       [
       <a class="para" href="#id2504926" name="ftn.id2504926">
        40
       </a>
       ]
      </sup>
      <span class="emphasis">
       <em>
        karantény
       </em>
      </span>
      — miestnosti pre zadržiavanie nákazlivo chorých,
               aby sa nákaza nešírila. V Srbsku mali karantény veľký význam najmä pri šírení sa
               moru.
     </p>
    </div>
    <div class="footnote">
     <p>
      <sup>
       [
       <a class="para" href="#id2504952" name="ftn.id2504952">
        41
       </a>
       ]
      </sup>
      <span class="emphasis">
       <em>
        sporením seba obohatil…
       </em>
      </span>
      Miloš sa stal za svojho vladárenia
               jedným z najbohatších ľudí na Balkáne. Mal veľké majetky aj v Rumunsku
               (Valašsku).
     </p>
    </div>
    <div class="footnote">
     <p>
      <sup>
       [
       <a class="para" href="#id2504990" name="ftn.id2504990">
        42
       </a>
       ]
      </sup>
      <span class="emphasis">
       <em>
        Piesne srbské meno Milošovo nad Dunajom rozspievali!
       </em>
      </span>
      Vôkol
               Milošovej postavy sa vytvoril celý cyklus národných povestí a piesní podobne ako
               okolo Kraljevića Marka. Piesne ho ospevujú ako múdreho a vynachádzavého
               človeka.
     </p>
    </div>
    <div class="footnote">
     <p>
      <sup>
       [
       <a class="para" href="#id2505041" name="ftn.id2505041">
        43
       </a>
       ]
      </sup>
      <span class="emphasis">
       <em>
        Dobrinja
       </em>
      </span>
      — Srednja Dobrna v Užickom okrese
     </p>
    </div>
    <div class="footnote">
     <p>
      <sup>
       [
       <a class="para" href="#id2505052" name="ftn.id2505052">
        44
       </a>
       ]
      </sup>
      <span class="emphasis">
       <em>
        Ján Teodorović
       </em>
      </span>
      — Jovan Teodorović Obrenović (1787 — 1850),
               mladší brat Milošov. Ich matka bola Višnja, vydaná po druhý raz za roľníka Tešu čiže
               Teodora.
     </p>
    </div>
    <div class="footnote">
     <p>
      <sup>
       [
       <a class="para" href="#id2505078" name="ftn.id2505078">
        45
       </a>
       ]
      </sup>
      <span class="emphasis">
       <em>
        Milan Obrenović
       </em>
      </span>
      — brat Milošov po matke, bol synom Obrena a
               Višnje, kým Milošovými rodičmi boli Višnja a Teodor Mihajlović. Milan sa narodil v
               Brusnici a obchodoval s dobytkom. Zúčastnil sa v srbskom povstaní proti Turkom roku
               1801 a umrel okolo roku 1810.
     </p>
    </div>
    <div class="footnote">
     <p>
      <sup>
       [
       <a class="para" href="#id2505130" name="ftn.id2505130">
        46
       </a>
       ]
      </sup>
      <span class="emphasis">
       <em>
        Michal Obrenović
       </em>
      </span>
      — žijúci s otcom v cudzine, bol po náhlej
               Milanovej smrti vyvolený na srbský trón a pozvaný do vlasti. Keď otec Miloš po
               nejakom váhaní privolil na synov návrat, Michal, slávnostne vyznamenaný sultánom v
               Carihrade, došiel v marci 1840 z Carihradu do Belehradu a zaujal trón za veľkých
               verejných ceremónií. Ale v krajine bol pripravený odpor proti Michalovi, vedený najmä
               Avramom Petronjevićom a Fomom Vučićom Perišićom, členmi kniežacej rady a prívržencami
               karadjordjevićovskej rodiny. Matka Ljubica a brat Jevrem zorganizovali proti nim
               hnutie a donútili ich vzdialiť sa z krajiny. Ale Porta vyvíjala tlak na Michala, aby
               zmenil vládu a prijal do nej aj svojich odporcov. Keď Michal váhal to urobiť, Vučić v
               dohode s Turkami osnoval z Kragujevca povstanie, v bitkách pri Kragujevci a Žabaroch
               (1841) porazil Michala a donútil ho k úteku. Michal prešiel do Topčidera a odtiaľ do
               Zemuna na rakúsku stranu. Zo Zemuna žiadal síce Portu o ochranu proti povstalcom, ale
               Porta mu ju odmietla pod zámienkou, že nehľadal ochranu u tureckého pašu v Belehrade,
               ale utiekol na cudzie územie.
     </p>
    </div>
    <div class="footnote">
     <p>
      <sup>
       [
       <a class="para" href="#id2505191" name="ftn.id2505191">
        47
       </a>
       ]
      </sup>
      <span class="emphasis">
       <em>
        Dvaja nezvrhnuteľní radcovia
       </em>
      </span>
      — totiž Petronjević a
               Vučić
     </p>
    </div>
    <div class="footnote">
     <p>
      <sup>
       [
       <a class="para" href="#id2505205" name="ftn.id2505205">
        48
       </a>
       ]
      </sup>
      <span class="emphasis">
       <em>
        ústav
       </em>
      </span>
      — ústava. Štúr používa v texte formu mužského tvaru
               podľa srbčiny.
     </p>
    </div>
    <div class="footnote">
     <p>
      <sup>
       [
       <a class="para" href="#id2505227" name="ftn.id2505227">
        49
       </a>
       ]
      </sup>
      <span class="emphasis">
       <em>
        pod zásterou
       </em>
      </span>
      — pod zámienkou
     </p>
    </div>
    <div class="footnote">
     <p>
      <sup>
       [
       <a class="para" href="#id2505247" name="ftn.id2505247">
        50
       </a>
       ]
      </sup>
      <span class="emphasis">
       <em>
        zvláštneho komisára
       </em>
      </span>
      — t. j. Musu efendiho
     </p>
    </div>
    <div class="footnote">
     <p>
      <sup>
       [
       <a class="para" href="#id2505268" name="ftn.id2505268">
        51
       </a>
       ]
      </sup>
      <span class="emphasis">
       <em>
        ustavobraniteljov
       </em>
      </span>
      — ochrancov ústavy
     </p>
    </div>
    <div class="footnote">
     <p>
      <sup>
       [
       <a class="para" href="#id2505322" name="ftn.id2505322">
        52
       </a>
       ]
      </sup>
      <span class="emphasis">
       <em>
        nepatrnejším
       </em>
      </span>
      — menej zjavným odporcom Michalovým;
      <span class="emphasis">
       <em>
        najpatrnejším
       </em>
      </span>
      — čiže hlavne Petronjevićovi a Vučićovi
     </p>
    </div>
    <div class="footnote">
     <p>
      <sup>
       [
       <a class="para" href="#id2505371" name="ftn.id2505371">
        53
       </a>
       ]
      </sup>
      <span class="emphasis">
       <em>
        … náčelníka delostreľby so všetkými delami…
       </em>
      </span>
      — v Kragujevci
               bolo stredisko delostrelectva
     </p>
    </div>
    <div class="footnote">
     <p>
      <sup>
       [
       <a class="para" href="#id2505393" name="ftn.id2505393">
        54
       </a>
       ]
      </sup>
      <span class="emphasis">
       <em>
        nechutní
       </em>
      </span>
      — znechutení
     </p>
    </div>
    <div class="footnote">
     <p>
      <sup>
       [
       <a class="para" href="#id2505410" name="ftn.id2505410">
        55
       </a>
       ]
      </sup>
      <span class="emphasis">
       <em>
        Topčider
       </em>
      </span>
      — predmestie Belehradu, kde v prvej polovici 19.
               storočia postavili zámok, v ktorom sa rád zdržiaval Miloš Obrenović.
     </p>
    </div>
    <div class="footnote">
     <p>
      <sup>
       [
       <a class="para" href="#id2505426" name="ftn.id2505426">
        56
       </a>
       ]
      </sup>
      <span class="emphasis">
       <em>
        Zemlín
       </em>
      </span>
      (po nemecky Semlin), po srbsky Zemun — mesto pri
               Belehrade
     </p>
    </div>
    <div class="footnote">
     <p>
      <sup>
       [
       <a class="para" href="#id2505475" name="ftn.id2505475">
        57
       </a>
       ]
      </sup>
      <span class="emphasis">
       <em>
        … odkiaľ v rozličných rokoch celú Európu preputoval…
       </em>
      </span>
      — autor
               dielka o Obrenovićovcoch uvádza (str. 27), že Michal v novembri 1843 odišiel do
               Berlína na štúdium a roku 1844/45 cestoval po Nemecku, Holandsku, Belgicku,
               Švajčiarsku, Taliansku, na Malte a v Grécku. Roku 1846/47 bol na svojich majetkoch vo
               Valašsku a v českých kúpeľoch a precestoval Sasko, Durínsko a Bavorsko. V zime
               1847/48 bol vo Varšave, Petrohrade a Moskve.
     </p>
    </div>
    <div class="footnote">
     <p>
      <sup>
       [
       <a class="para" href="#id2505503" name="ftn.id2505503">
        58
       </a>
       ]
      </sup>
      <span class="emphasis">
       <em>
        Na cestách svojich navštívil r. 1847 — 8 i Rusko…
       </em>
      </span>
      — v
               Petrohrade chcel Michal Obrenović vyskúmať stanovisko ruskej vlády vo veci dosadenia
               svojho otca Miloša na čelo uhorských Srbov, ktorých prostredníctvom sa má zmocniť
               srbského trónu.
     </p>
    </div>
    <div class="footnote">
     <p>
      <sup>
       [
       <a class="para" href="#id2505541" name="ftn.id2505541">
        59
       </a>
       ]
      </sup>
      <span class="emphasis">
       <em>
        Cyprien Robert
       </em>
      </span>
      (1807 — 1857) — francúzsky slavista, profesor
               slovanských jazykov a literatúr v Paríži (1844 — 57), vydal knihu Les Slaves de
               Turquie, Serbes, Monténégrins, Bosniaques, Albanais et Bulgares (1844), na ktorú
               reagoval Michal Obrenović brožúrou Miloš Obrenović, alebo pohľad na dejiny Srbska od
               1813 do 1839, ako odpoveď pánu Cypriánovi Robertovi od kniežaťa Michala Miloša
               Obrenovića, Paríž 1850.
     </p>
    </div>
    <div class="footnote">
     <p>
      <sup>
       [
       <a class="para" href="#id2505645" name="ftn.id2505645">
        60
       </a>
       ]
      </sup>
      <span class="emphasis">
       <em>
        Vukomanovićov
       </em>
      </span>
      (u Štúra zrejmá tlačová chyba: Vukomanićov) —
               ktorých rodina pochádzala z obce Srezojevci v Rudnickom okrese (juhovýchodne od
               Belehradu)
     </p>
    </div>
    <div class="footnote">
     <p>
      <sup>
       [
       <a class="para" href="#id2505663" name="ftn.id2505663">
        61
       </a>
       ]
      </sup>
      <span class="emphasis">
       <em>
        Petrija Obrenović
       </em>
      </span>
      (1808 — ?) sa vydala roku 1825 za Teodora
               Baića v Banáte. (Obrenovići, str. 31.)
     </p>
    </div>
    <div class="footnote">
     <p>
      <sup>
       [
       <a class="para" href="#id2505676" name="ftn.id2505676">
        62
       </a>
       ]
      </sup>
      <span class="emphasis">
       <em>
        Savka Obrenović
       </em>
      </span>
      (1814—1848) sa vydala roku 1831 za Jovana
               Nikolića a umrela vo Viedni, zanechajúc po sebe štyri deti.
     </p>
    </div>
    <div class="footnote">
     <p>
      <sup>
       [
       <a class="para" href="#id2505690" name="ftn.id2505690">
        63
       </a>
       ]
      </sup>
      <span class="emphasis">
       <em>
        Milan
       </em>
      </span>
      — Milan Miloš Obrenović
     </p>
    </div>
    <div class="footnote">
     <p>
      <sup>
       [
       <a class="para" href="#id2505700" name="ftn.id2505700">
        64
       </a>
       ]
      </sup>
      <span class="emphasis">
       <em>
        Michal
       </em>
      </span>
      — Mihailo Obrenović
     </p>
    </div>
    <div class="footnote">
     <p>
      <sup>
       [
       <a class="para" href="#id2505712" name="ftn.id2505712">
        65
       </a>
       ]
      </sup>
      <span class="emphasis">
       <em>
        Brusnica
       </em>
      </span>
      — obec v užickom kraji, odkiaľ pochádzal prvý muž
               Višnjin Obren
     </p>
    </div>
    <div class="footnote">
     <p>
      <sup>
       [
       <a class="para" href="#id2505751" name="ftn.id2505751">
        66
       </a>
       ]
      </sup>
      <span class="emphasis">
       <em>
        Krušedolský kláštor
       </em>
      </span>
      v sriemskej obci Krušedol, kde je mužský
               i ženský kláštor. Tam sú okrem iných pochovaní Ljubica Obrenovićová i knieža Milan
               Obrenović.
     </p>
    </div>
    <div class="footnote">
     <p>
      <sup>
       [
       <a class="para" href="#id2505828" name="ftn.id2505828">
        67
       </a>
       ]
      </sup>
      <span class="emphasis">
       <em>
        Victrix causa diis…
       </em>
      </span>
      — citát z rímskeho básnika M. A. Lucana:
               Vec víťazov sa ľúbila bohom, ale vec porazených Catonovi. (Cato bol známy svojimi
               mravnými naučeniami.) Tento citát je umiestený ako motto na začiatku dielka o
               Obrenovićovcoch a pod ním je prispôsobený srbský preklad: Jednému je milé víťazstvo,
               druhému porazený. (Pobjeda je njekom draga, drugome pobjedjen.)
     </p>
    </div>
    <div class="footnote">
     <p>
      <sup>
       [
       <a class="para" href="#id2505858" name="ftn.id2505858">
        68
       </a>
       ]
      </sup>
      <span class="emphasis">
       <em>
        Obyčno je…
       </em>
      </span>
      — preklad: Obyčajou je, aj keď nie zasluhujúcou
               pochvalu, že ľudia si radi tých uchovávajú v spomienke, tých chvália a vynášajú a tým
               sa klaňajú, ktorí sú alebo na ceste k veľkej moci alebo ju už v plnej miere majú; no
               naproti tomu tých, ktorí z vysokého stupňa občianskeho vyznačenia dobrovoľne alebo
               násilne zostúpili, nielenže bez záujmu opúšťajú, ľahkomyseľne zabúdajú a ustrašene sa
               im vyhýbajú, lež ich ešte podlým a zlostným spôsobom potupujú, znevažujú a
               prenasledujú. (Tento citát je zo začiatku predhovoru knihy.)
     </p>
    </div>
    <div class="footnote">
     <p>
      <sup>
       [
       <a class="para" href="#id2505891" name="ftn.id2505891">
        69
       </a>
       ]
      </sup>
      <span class="emphasis">
       <em>
        v sadách
       </em>
      </span>
      — vo vetách
     </p>
    </div>
    <div class="footnote">
     <p>
      <sup>
       [
       <a class="para" href="#id2505910" name="ftn.id2505910">
        70
       </a>
       ]
      </sup>
      <span class="emphasis">
       <em>
        Bylo je vreme…
       </em>
      </span>
      — preklad: Bol čas, že v Srbsku by boli
               človeka za nebezpečného vyhlásili, keby bol o Obrenovićovcoch niečo dobrého povedal,
               nie to ešte niečo napísal; akoby sa nedalo o jednom dobre povedať, aby sa druhý
               nepohanil, alebo akoby sa tento stal lepší, keď sa tamten zneváži. (Aj tento citát je
               z predhovoru knihy, str. IV.)
     </p>
    </div>
    <div class="footnote">
     <p>
      <sup>
       [
       <a class="para" href="#id2505938" name="ftn.id2505938">
        71
       </a>
       ]
      </sup>
      <span class="emphasis">
       <em>
        Samo o tome jednom…
       </em>
      </span>
      — preklad: Len o tom jednom nech je
               čitateľ ubezpečený, že som písal, ako hovorím, že hovorím, ako myslím, ale že myslím,
               že o mŕtvych ľuďoch treba pravdu povedať a o živých tak súdiť, akoby už umreli.
               (Tento citát zakončuje predhovor knihy o Obrenovićovcoch, str. VIII.)
     </p>
    </div>
    <div class="footnote">
     <p>
      <sup>
       [
       <a class="para" href="#id2578083" name="ftn.id2578083">
        72
       </a>
       ]
      </sup>
      <span class="emphasis">
       <em>
        Jery
       </em>
      </span>
      zo srbského pravopisu odstránil Vuk Stefanović Karadžić
               už reformou z roku 1818, ale v Srbsku bolo úradne zakázané používať modernejší Vukov
               pravopis. Až od roku 1860 sa mohli aj štátne vydania tlačiť Vukovým pravopisom, hoci
               v knihách pre školy aj potom ešte zostali jery. — Ako vidno, Štúr sa zastával
               staršieho pravopisného systému, ktorý sa v ďalšom literárnom vývine neudržal.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578143">
       </a>
       Piesne Srbov
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2578154" name="id2578154">
      73
     </a>
     ]
    </sup>
   </p>
   <p>
   </p>
   <p>
    Prekrásne spevy pobratimov našich Srbov nachádzajú, ako sa patrí, aj u iných národov
         obľubu, čoho dôkazom je okrem iných pokusov nasledujúce dielo s názvom Volkslieder der
         Serben, metrisch übersetzt und historisch eingeleitet von Talvj
    <sup>
     [
     <a class="footnote" href="#ftn.id2578197" name="id2578197">
      74
     </a>
     ]
    </sup>
    (Ter. Amal. Louise Jakob), Halle 1825 (dva zväzky).
   </p>
   <p>
    Nemeckému obecenstvu, ako sme počuli, veľmi vhod prišli tieto spevy plné čerstvosti,
         dýchajúce nie maznavou, ale prostou nežnosťou a bohatierskym nadšením milého ľudu nášho, z
         ktorých v onej tak sa srdce rozplýva a týmto k udatným skutkom zapálené býva. Musíme to
         Nemcom priznať, že nemajúc sami takéto národné kvety, aspoň vedia pestrú krásu našich cítiť
         a vôňu ich vdychovať. Tak podávateľ zprávy o znamenitom diele Czajkowského Powieści Kozackie
    <sup>
     [
     <a class="footnote" href="#ftn.id2578228" name="id2578228">
      75
     </a>
     ]
    </sup>
    vo Všeobecných augsburských novinách hovorí: ,Nie haben Sie etwas Frischeres
         und Originelleresgelesen.‘
    <sup>
     [
     <a class="footnote" href="#ftn.id2578249" name="id2578249">
      76
     </a>
     ]
    </sup>
   </p>
   <p>
    Nemajúc práve poruke pôvodné dielo pána Vuka Stefana Karadžića,
    <sup>
     [
     <a class="footnote" href="#ftn.id2578268" name="id2578268">
      77
     </a>
     ]
    </sup>
    z ktorého sú tieto spevy preložené, nemohol som porovnať preklad s pôvodinou a
         vysloviť sa o vernosti prekladu; medzitým však niektoré spevy, ktoré viem naspamäť,
         zasluhujú si ako preklad chválu. Nezdá sa mi dosť správne preložené tak často sa v našich
         spevoch opakujúce slovíčko „duša“ nemeckým „Seele“, pretože slovanské tu znamená asi toľko
         ako „môj milý, drahý“. S ľúbostnými piesňami striedajú sa i v prvom i v druhom zväzku
         bohatierske spevy, medzi ktorými, pravda, bujarý Marko Kraljević,
    <sup>
     [
     <a class="footnote" href="#ftn.id2578300" name="id2578300">
      78
     </a>
     ]
    </sup>
    náš Herkules, v spevoch, bájach, rozprávkach ľudu ako ten zvečnelý predok
         vedie. Pripojené sú aj niektoré nové spevy, ospevujúce hrdinskosť junákov srbských v
         najnovšom povstaní proti tureckému jarmu.
   </p>
   <p>
    Na čele prvého zväzku je krátky prehľad dejepravy srbskej, v ktorom sa zas mnohé bludné
         domnienky o Srboch a vôbec Slovanoch, Nemcom vlastné, roztrusujú, čo my nie tak tejto
         vzdelanej panej, ako skôr tým, podľa ktorých je tento suchý prehľad dovedna zbúchaný,
         vyčítame. Veru by sa už raz mohli naši susedia naučiť pravde o Slovanoch, keďže im už vôbec
         nechýba príležitosť k tomu; ale bohvie prečo, hádam zo zastaralej nenávisti proti Slovanom,
         náročky oči zažmurujú, aby nemuseli vidieť svetlo, ktoré však, bohdá, čoskoro tak zosilnie,
         že zrenice ich neodolajú lúčom jeho a konečne budú prinútené otvoriť sa. Obviňujú sa tu
         vládcovia srbskí z neobmedzenej moci nad svojím ľudom, čo vraj u národov slovanských vôbec
         bežné bolo(!!); ďalej sa nábožné skutky panovníkov srbských, ako stavanie chrámov,
         kláštorov, obdarovanie ich majetkami atď., pripisujú vybujnelým a bezuzdným ich
         náruživostiam, ktoré po spáchaných neprávostiach teraz v týchto činoch nábožných útechu
         hľadajú. Vraždy vraj najviac pôsobievali na vybudovanie týchto stavieb, slúžiacich
         nábožnosti. Nebudeme sa tu šíriť o tej prvej nepravej, celkom neodôvodnenej námietke, lebo
         to by našu krátku zprávu veľmi predĺžilo, uspokojujúc sa nateraz radšej tým, čo napr. je v
         Týždenníku literárnom poznanskom v tomto ohľade náležite povedané vzhľadom na Poľsko a
         vôbec Slovanstvo, a tušiac v krátkom čase dôkladné bádania na tomto poli, pripomenieme len,
         že vládcovia slovanskí, ako to z dejín všetkých našich kmeňov vysvitá, pri zakladaní
         chrámov atď. nasledovali pud svoj a tlmočili city ľudu, ich správe podriadeného, v ktorom
         nábožnosť, ako azda ani v jednom inom národe európskom, je hlboko zakorenená. Odkazujeme tu
         na dielo Šafárikovo Geschichte der slawischen Sprache und Literatur nach allen Mundarten
    <sup>
     [
     <a class="footnote" href="#ftn.id2578393" name="id2578393">
      79
     </a>
     ]
    </sup>
    a najmä na vykreslený tam charakter Slovanov, k čomu my nateraz nič viac
         nepridávame. Konečne nepopierame, že by nebol býval jeden alebo dva príklady takéhoto
         bohapustého počínania u kmeňovcov srbských, ale ich vystrkovať a odtiaľ na vládcov všetkých
         Slovanov sťaby prstom ukazovať, im chtivosť po vraždách a bohvie čo pripisovať, zostane
         povždy ničomnosťou. My to nerobíme s dejepravou
    <sup>
     [
     <a class="footnote" href="#ftn.id2578427" name="id2578427">
      80
     </a>
     ]
    </sup>
    národov germánskych, hoci by nám veru také príklady nechýbali, ako napr. v
         dejeprave Frankov,
    <sup>
     [
     <a class="footnote" href="#ftn.id2578440" name="id2578440">
      81
     </a>
     ]
    </sup>
    kde vládca Hludwing poštval Hludriha, syna Sigiperather, kniežaťa ripuárskych
         Frankov, zavraždiť otca, čo tento aj hneď vykonal. Po spáchanej vražde vystúpil Hludwing
         akoby v krvnej pomste (Blutrache) a zrazil Hludriha. Ten istý Hludwing dal zavraždiť alebo
         vlastnou rukou zavraždil kniežatá saliských Frankov. — Sigimunt, syn Kundpalta, kniežaťa
         Burgundov, ktorý umrel roku 516, kázal kvôli svojej manželke zavraždiť svojho syna s prvou
         ženou splodeného pre niekoľko slov, povedaných proti svojej macoche. Zanedlho bol sám
         Sigimunt so svojou ukrutnicou a s dvoma synmi na rozkaz Hludmara, syna Chludninga,
         vládnúceho nad Loire,
    <sup>
     [
     <a class="footnote" href="#ftn.id2578476" name="id2578476">
      82
     </a>
     ]
    </sup>
    sťatý v Orleáne.
    <sup>
     [
     <a class="footnote" href="#ftn.id2578487" name="id2578487">
      83
     </a>
     ]
    </sup>
    — Ale my nevyhľadávame tieto a im podobné činy, a keď nájdeme niečo také,
         nebežíme to vystrkovať, hlásajúc: takýto bol alebo je celý ten abo onen národ!
   </p>
   <p>
    V predmluve k druhému zväzku snaží sa pani prekladateľka podať obraz mravov, obyčají
         atď. Srbov, pričom sa zahlbuje najmä do opisovania obradov užívaných pri svadbách. Veľmi sa
         zastavuje a pohoršuje na tom, že nevesty v čase svojich zásnub obyčajne váženým otcom
         čeľadným ruky bozkávajú, čo jediné tak rozzúrilo pani prekladateľku na Slovanov, že im
         vyčíta ukrutnosť voči krásnej pleti a pokladá ju za nešťastnú u Slovanov. Že ju tento zvyk
         tak veľmi dojal, nečudujeme sa jednak preto, že pani prekladateľka, sama patriac ku krásnej
         pleti, veľmi s ňou súcíti, a jednak ako rodená Nemka nemala príležitosť niečo také vidieť u
         svojho národa a tak bola veľmi prekvapená touto novosťou. Ukrutnosťou to však nazývať je
         prepiate a môže nám byť len dôkazom veľkej rozmaznanosti, v akej je pohlavie ženské u
         susedov, a ďalej neznalosti nášho národného života. Toto bozkávanie rúk istotne nič iné
         neznamená než prejav vážnosti k otcom čeľadným, týmto kmeňom zhromaždených rodín, ktorí
         prichádzajú akoby požehnávať uzavierajúce sa nové rodiny, ktorá úcta, prejavujúca sa v
         bozkávaní ruky, zaiste mladým nevestám znamenite pristane a oveľa lepšie, než keď starec
         mladým paničkám ruky bozkáva. Slovania milujú svoju naozaj krásnu pleť a veľmi si vážia ich
         cnosti, ktoré spočívajú v bohabojnosti, pracovitosti, úprimnosti a neraz i v bohatierskom
         nadšení tých citlivých sŕdc, a veľmi neradi by boli, aby sa tieto cnosti na tú novomódnu
         pretvárku zmenili; ďalekí sú tej zmaznanosti, tej falošnosti, ktorá sa teraz dobrým tónom
         nazýva a jej nevykonávanie sa za nevľúdnosť alebo — ako pani prekladateľka — za ukrutnosť
         pokladá.
   </p>
   <p>
    Celkom iný bol stav pohlavia ženského v starožitnosti slovanskej než v germánskej, bo tu
         podľa svedectva Tacitovho
    <sup>
     [
     <a class="footnote" href="#ftn.id2578580" name="id2578580">
      84
     </a>
     ]
    </sup>
    <sup>
     [
     <a class="footnote" href="#ftn.id2578601" name="id2578601">
      85
     </a>
     ]
    </sup>
    ženy boli v prílišnej vážnosti, ba čo viac, vzývané boli (!), kdežto mužovia
         slovanskí mali ich vždy za sebe podriadené, sebe poddané, nepostupujúc im tú zdanlivú a tým
         menej skutočnú prednosť pred sebou. S prijatím náboženstva kresťanského sa stav ich u
         Slovanov, ako sa patrí, zmenil na lepší, no dosiaľ ešte, s výnimkou hádam niektorých duchom
         cudziny napáchnutých a novomódnosťou sa spravujúcich miest, nedosiahol a s rozvinutím
         pravej národnosti našej ani nedosiahne ten stupeň rozmarilosti, na ktorom je inde a odkiaľ
         iste domáce šťastie a blaho rodín nevyplýva, lež naopak, rušené býva. Že teda krásna pleť u
         Slovanov nepožíva tú zdanlivú prednosť, ako by si to pani prekladateľka žiadala, je
         výsledkom národnosti našej, a ako sa nazdávame, zodpovedá prirodzenému poriadku. Kam asi
         úsilie simonistiek
    <sup>
     [
     <a class="footnote" href="#ftn.id2578670" name="id2578670">
      86
     </a>
     ]
    </sup>
    u Francúzov, alebo u Angličanov podnikanie ženských spolkov a ich vodkyne Lady Bulwer,
    <sup>
     [
     <a class="footnote" href="#ftn.id2578690" name="id2578690">
      87
     </a>
     ]
    </sup>
    domáhajúcich sa rovných občianských práv s mužmi, viesť môže, ľahko si každý
         domyslí. Dosiaľ tieto vybočenia mnohé neresti spôsobili; no ak sa bude v tomto nešváre
         ďalej pokračovať, iste sa ničoho iného odtiaľ nedočkáme než zmätku a rušenia blaha
         domáceho. — Na iné, čo pani prekladateľka uvádza, ako že u Slovanov nevesta v deň zásnub
         jarmu podrobená býva, naproti tomu u Nemcov stáva sa účastnou ešte jednej a tak
         dvojnásobnej cti (odtiaľ vraj „Ehrentag“),
    <sup>
     [
     <a class="footnote" href="#ftn.id2578716" name="id2578716">
      88
     </a>
     ]
    </sup>
    žiadame vztiahnuť tu vypovedanú mienku.
   </p>
   <p>
    Napokon sa púšťa pani prekladateľka vo vysvetlivkách k spevom aj do jazykospytu
         slovanského, ale pokus ten sa jej zle podaril. Meno svata (svatom obyčajne býva vážny otec
         čeľadný, ktorý novomanželom na takzvanej dokonávke požehnanie udeľuje a na svadbe je prvý)
         odvodzuje pani prekladateľka od „svoj“, že vraj „die Seinen“ (čí?). My tento omyl pani
         prekladateľke odpúšťame, pripisujúc to ženskej slabosti. — Čo ostatne o kráse spevov
         srbských, o doterajšej nevšímavosti k týmto spanilým dietkam prírody u iných národov
         hovorí, je hlas spravodlivosti, za ktorého verejné prednesenie my pani prekladateľke sme
         povďační.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578154" name="ftn.id2578154">
        73
       </a>
       ]
      </sup>
      <span class="emphasis">
       <em>
        Piesne Srbov
       </em>
      </span>
     </p>
     <p>
      Článok priniesli Květy VI, 1839, Príl., str. 53 — 4 s nadpisom
      <span class="emphasis">
       <em>
        Písně
                  Srbů
       </em>
      </span>
      a s podpisom na konci:
      <span class="emphasis">
       <em>
        Ludevít Š…
       </em>
      </span>
      České
               znenie článku je pretlačené v knihe Ľ. Štúr, K přátelům, k bratrům, str. 83 — 7. — Vo
               výbere sme českú pôvodinu prepísali do slovenčiny.
     </p>
    </div>
    <div class="footnote">
     <p>
      <sup>
       [
       <a class="para" href="#id2578197" name="ftn.id2578197">
        74
       </a>
       ]
      </sup>
      <span class="emphasis">
       <em>
        Volkslieder der Serben…
       </em>
      </span>
      — národné piesne Srbov, metricky
               preložené a s historickým úvodom od Talvj. (Druhé vydanie tohto diela vyšlo v Halle a
               Lipsku 1835.)
     </p>
    </div>
    <div class="footnote">
     <p>
      <sup>
       [
       <a class="para" href="#id2578228" name="ftn.id2578228">
        75
       </a>
       ]
      </sup>
      <span class="emphasis">
       <em>
        Powieści Kozackie
       </em>
      </span>
      (Kozácke rozprávky) Michała Czajkowského
               vyšli v nemeckom preklade práve za Štúrovho študijného pobytu v Halle, takže o nich
               tam čítal vo Všeobecných augsburských novinách (= Allgemeine Zeitung).
     </p>
    </div>
    <div class="footnote">
     <p>
      <sup>
       [
       <a class="para" href="#id2578249" name="ftn.id2578249">
        76
       </a>
       ]
      </sup>
      <span class="emphasis">
       <em>
        Nie haben Sie etwas Frischeres…
       </em>
      </span>
      — preklad: „Nikdy ste
               nečítali nič sviežejšieho a originálnejšieho.
     </p>
    </div>
    <div class="footnote">
     <p>
      <sup>
       [
       <a class="para" href="#id2578268" name="ftn.id2578268">
        77
       </a>
       ]
      </sup>
      <span class="emphasis">
       <em>
        Nemajúc práve po ruke pôvodné dielo pána Vuka Stefana
                  Karadžića…
       </em>
      </span>
      — Štúr bol v tomto čase, keď písal recenziu, na štúdiách v
               Halle. Vuk Stefanović Karadžić vydal v Lipsku v rokoch 1823 — 4 prvé tri zväzky
               svojho diela Narodne srpske pjesme, z ktorých Talvj čerpala. Talvj si vybrala do
               svojej zbierky ľúbostné a žartovné piesne, legendy, hrdinské piesne, piesne o
               Kraljevićovi Markovi a piesne „Z posledného povstania“ (Aus dem letzten
               Aufstandskriege).
     </p>
    </div>
    <div class="footnote">
     <p>
      <sup>
       [
       <a class="para" href="#id2578300" name="ftn.id2578300">
        78
       </a>
       ]
      </sup>
      <span class="emphasis">
       <em>
        Marko Kraljević
       </em>
      </span>
      — hrdina srbskej epiky z bojov proti
               Turkom
     </p>
    </div>
    <div class="footnote">
     <p>
      <sup>
       [
       <a class="para" href="#id2578393" name="ftn.id2578393">
        79
       </a>
       ]
      </sup>
      <span class="emphasis">
       <em>
        P. J. Šafárik
       </em>
      </span>
      v diele Geschichte der slawischen Sprache und
               Literatur vymenúva tieto základné kladné charakterové črty Slovanov (str. 49 — 57):
               náboženský zmysel, láska k práci, bezstarostná a prostá veselosť, láska k vlastnej
               reči a znášanlivosť voči iným. Tam tiež odmieta Šafárik znevažovanie Slovanov,
               ktorého sa dopúšťajú voči nim iné národy, najmä Nemci.
     </p>
    </div>
    <div class="footnote">
     <p>
      <sup>
       [
       <a class="para" href="#id2578427" name="ftn.id2578427">
        80
       </a>
       ]
      </sup>
      <span class="emphasis">
       <em>
        dejeprava
       </em>
      </span>
      — história, dejiny
     </p>
    </div>
    <div class="footnote">
     <p>
      <sup>
       [
       <a class="para" href="#id2578440" name="ftn.id2578440">
        81
       </a>
       ]
      </sup>
      <span class="emphasis">
       <em>
        saliskí Frankovia
       </em>
      </span>
      — západogermánsky národ, osadený v Brabante
               (Holandsko)
     </p>
    </div>
    <div class="footnote">
     <p>
      <sup>
       [
       <a class="para" href="#id2578476" name="ftn.id2578476">
        82
       </a>
       ]
      </sup>
      <span class="emphasis">
       <em>
        Loire
       </em>
      </span>
      — kraj v strednom Francúzsku
     </p>
    </div>
    <div class="footnote">
     <p>
      <sup>
       [
       <a class="para" href="#id2578487" name="ftn.id2578487">
        83
       </a>
       ]
      </sup>
      <span class="emphasis">
       <em>
        Orléans
       </em>
      </span>
      — mesto juhozápadne od Paríža
     </p>
    </div>
    <div class="footnote">
     <p>
      <sup>
       [
       <a class="para" href="#id2578580" name="ftn.id2578580">
        84
       </a>
       ]
      </sup>
      Tacitus, Germania: Memoriae proditur, quasdam acies, inclinatas jam et labantes, a
               foeminis restitutas, constantia precum et objectu pectorum et monstrata cominus
               captivitate, quam longe impatientius foeminarum suarum nomine timent adeo, ut
               efficatius obligentur animi civitatum, quibus inter obsides puellae quoque nobiles
               imperantur. Inesse quin etiam sanctum aliquid et providum putant, nec aut consilia
               earum aspernantur aut responsa negligunt. Vidimus sub divo Vespasiano Veledam, diu
               apud plerosque numinis loco habitam, sed et olim Auriniam et complures alias venerati
               sunt, non adulatione, nec tanquam facerent Deas.
     </p>
    </div>
    <div class="footnote">
     <p>
      <sup>
       [
       <a class="para" href="#id2578601" name="ftn.id2578601">
        85
       </a>
       ]
      </sup>
      <span class="emphasis">
       <em>
        Cornelius Tacitus
       </em>
      </span>
      — rímsky dejepisec, v diele Germania
               (kapitola 8): Sú zprávy, že ktorési už ustupujúce a poddávajúce sa vojská vzpružili
               ženy vytrvalými prosbami, nastavovaním pŕs a poukazovaním na blízke zajatie, ktorého
               sa pre svoje ženy oveľa úzkostlivejšie boja, až natoľko, že sa účinnejšie zaväzujú
               tie obce, ktorým sa nariadi dať medzi rukojemníkov aj vznešené dievčatá. Ba nazdávajú
               sa, že v nich je čosi posvätného a vešteckého i neodmietajú ani ich rady ani
               nepohŕdajú ich predpoveďami. Za čias božského Vespasiana videli sme Veledu, ktorú
               dlho zväčša pokladali za božstvo, no kedysi aj Auriniu a mnohé iné uctievali nie z
               pochlebovania, ani preto, že by si z nich robili bohyne. (V iných textoch namiesto
               Aurinie je Albruna; ide v Štúrovom texte o tlačovú chybu?)
     </p>
    </div>
    <div class="footnote">
     <p>
      <sup>
       [
       <a class="para" href="#id2578670" name="ftn.id2578670">
        86
       </a>
       ]
      </sup>
      <span class="emphasis">
       <em>
        simonistky
       </em>
      </span>
      — členky francúzskej sekty, ktorá vyšla z učenia
               francúzskeho utopistického socialistu Saint-Simona a vyústila vo výstrednom učení o
               zmyselnej neviazanosti pohlaví a o mnohoženstve a mnohomužstve
     </p>
    </div>
    <div class="footnote">
     <p>
      <sup>
       [
       <a class="para" href="#id2578690" name="ftn.id2578690">
        87
       </a>
       ]
      </sup>
      <span class="emphasis">
       <em>
        Lady Rosina Bulwer
       </em>
      </span>
      (1802 — 1882) — anglické spisovateľka,
               autorka románov z anglického spoločenského života. — Ináč Štúr v otázke
               rovnoprávnosti žien zaujíma typicky konzervatívne stanovisko.
     </p>
    </div>
    <div class="footnote">
     <p>
      <sup>
       [
       <a class="para" href="#id2578716" name="ftn.id2578716">
        88
       </a>
       ]
      </sup>
      <span class="emphasis">
       <em>
        Ehrentag
       </em>
      </span>
      — pamätný, slávny deň. Talvj v úvode doslovne hovorí
               (str. I): „Veď ak na Západe a u germánskych kmeňov je svadobný deň pamätným dňom
               nevesty, keď je povýšená na novú hodnosť, pretože vstupuje ako samostatnejšia osoba
               do občianskej spoločnosti a s novými povinnosťami dostáva aj nové práva, slovanský
               zvyk jej tu ukladá nový, ďaleko prísnejšie uzavretý okruh služobnosti…“
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578770">
       </a>
       Pesme Branka Radičevića
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2578782" name="id2578782">
      89
     </a>
     ]
    </sup>
    <sup>
     [
     <a class="footnote" href="#ftn.id2578820" name="id2578820">
      90
     </a>
     ]
    </sup>
   </p>
   <p>
   </p>
   <p>
    Časy terajšie nie sú na básnictvo, a má to svoje príčiny. Z jednej strany a menovite na
         západe sú mysle národov politickými a spoločenskými otázkami prebraté, z druhej
         znechutnené, nespokojné a omrzlé a na takomto poli sa nerodia kvety básnické. Krem toho
         materiálne záujmy všade sa do predku tískajú a mimo to i sama ústrojnosť državná (štátna)
         na západe i ďalej všetko zosústreďujúca, osobám i skutkom vo všetkom pravidlá pôsobenia i
         držania sa predpisujúca, podtrhuje let mysle a zatarasuje úchvaty básnické. A konečne a
         nadovšetko nedostatok veľkých vznešených ideí na západe nemožným robí zápal, spevcom tak
         ako teplé slnko vesne (jaru) potrebný.
   </p>
   <p>
    Slovanstvo západné je do rozvitku západnoeurópskeho viac-menej potrhnuté, ale ani
         stadiaľto neočúvať teraz harfy spevcov. Trebárs i dosiaľ máločo pohnutlivejšieho stadiaľto
         zaznelo, teraz ale začúchlo vonkoncom všetko. Kde by ešte v svete našom spevy lebo básne sa
         dariť mohli, to je Slovanstvo južné i východné. Ale ako na západe prestal už čas básní, tak
         zas neprišiel jej ešte čas opravdivý na juhu Európy i východe.
   </p>
   <p>
    Z juhu, z vojvodstva srbského,
    <sup>
     [
     <a class="footnote" href="#ftn.id2578900" name="id2578900">
      91
     </a>
     ]
    </sup>
    dochádzajú k nám piesne od mladého Srba Branka Radičevića, piesne dve, obe
         bohatierskeho (epického) obsahu, jedna pod názvom Gojko, druhá Chajdúkov hrob, ktoré
         chytili by sme s radosťou tým väčšou, že — ako sme vyššie spomenuli — zamĺklo piesnictvo v
         krajoch našich a niet na čom rozvlažiť srdca v týchto suchopárnych časoch. Azda, reku,
         rozvlažíme si ho tam na piesňach srbských, pochádzajúcich z národa, ktorý prostonárodnými
         spevmi svojimi tak zachvacuje srdce i obživuje myseľ, najmä v časoch suchých po tých
         slnečných výškach upriamenú. Obsah spevu prvého je nasledujúci:
   </p>
   <p>
    Gojko vyjde na lov, tu ale ho zastihuje víchrica a búra, v ktorej zblúdi z cesty i
         zatára sa v hore do noci. Noc nastane tichá a jasná a Gojko, utrmácaný z lovu, padá do sna
         hlbokého, v ktorom trvá až ďaleko za zoru. V tomto sne sníva sa mu, že blúdi zase na love,
         nič uloviť nemôže a že v búrke ako včera prichádza pred jaskyňu, z ktorej dačo strašlivo sa
         mu hrozí a naraz ho popadá i driape a to — medveď, v tom ale okamžení sa zbudí a miesto
         medveďa vidí blízko seba krásnu dievku, ktorá zo stoku vedľajšieho vodu črie. V milom tomto
         prekvapení púšťa sa s ňou do rozprávky, vypytuje sa jej, kto je, skadiaľ je a dievka
         odpovediac, že zblíza, volá neznámeho pútnika do otcovského dvora, kam Gojko aj o chvíľu
         príde a od Rajka, majiteľa dvora, pohostinsky sa prijíma i náležite častuje. V rozprávke s
         pútnikom zavedenej pozná Rajko, že je to syn najlepšieho jeho priateľa, už nebohého Zmaja
         Milutina, a tu mu rozpráva o nevyrovnanom hrdinstve otca proti Turkom i o jeho smrti a
         Gojko, požívajúc pohostinstva pár dní, odíde nato zo dvora Rajkovho s láskou k jeho dcére.
         O krátky čas doletia zas na koňoch do dvora tohoto dvaja konníci,
    <sup>
     [
     <a class="footnote" href="#ftn.id2578974" name="id2578974">
      92
     </a>
     ]
    </sup>
    jeden je Gojko
    <sup>
     [
     <a class="footnote" href="#ftn.id2578984" name="id2578984">
      93
     </a>
     ]
    </sup>
    a druhý jeho pobratim Rada, ktorého tamten tam zavedie, aby videl jeho krásnu
         milú. Rada ale sa do nej tak zaľúbi ako Gojko a premýšľa, tajac pred Gojkom svoju lásku,
         ako by Cvetu — tak sa volala dcéra Rajkova — sebe osvojiť mohol. Príde nato boj s Turkami,
         do ktorého idú i Gojko i Rada a v boji, v ktorom hlavne Gojko na čele Srbov sa vyznačil a i
         tureckého náčelníka Arslana zabil, Srbi Turkov porazia, príležitosť boja ale užije Rada a
         odnesie preč milú Gojkovu i ujde s ňou k Turkom, Srbov zradiac. O príhode tejto sa dozvie
         Gojko od sluhu Radovho a tak ešte viac popchnutý dá sa prenasledovať Turkov, dochytí ich a
         dochytí i Radu so svojou Cvetou, ktorý, vidiac nemožnosť úteku i nemožnosť držania Cvety,
         chce ju zabiť, v tom ale okamžení padne. Gojko obsiahne svoju milú, nie tak jeho verný
         spolubojovník Stojan krásnu Turkyňu, súdružnicu Arslanovu, ktorú Turek Tule po padnutí
         tohoto zdrapil a so sebou unáša, bo Stojan, prenasledujúc Turka, ju unášajúceho, padá od
         jeho pušky, ale zase Turkyňa táto — Chajka — netrpiac Tuleho a zaľúbiac sa do Radu, keď bol
         v tureckom zajatí, Tuleho na koni prebodne a potom v istote, že Rada padol, ide na bojište
         a tam mŕtvolu jeho nájduc, v žalosti sa pri ňom nožom prekole i k mŕtvemu jeho telu padá.
         Gojko ale, vezmúc si Cvetu, ide s ňou domov, berie si ju za ženu a pekne s ňou žije i
         štvoro s ňou synov a dve dcéry splodí, synov podaných na otca a dcéry na matku. Pán
         pôvodca, dôjduc sem, hovorí, že pieseň skončil.
   </p>
   <p>
    Každá báseň je obraz svojho spôsobu. Ako z obrazu, ak má byť zdarený a opravdivé dielo
         umenia, idea jedna žiariť a celou jeho povrchnosťou prerážať sa musí, či je tá idea to lebo
         inšie: milosrdenstvo alebo láska, zápal lebo premôženie seba samého v mukách bolestných,
         tak musí aj jedna idea v básni sa svietiť a každá jej čiastka musí byť ňou ožiarená, alebo
         inými slovami, osnova básne musí byť taká, že všetky jej čiastky tvoria jeden, rozpustiť sa
         nemôžúci celok, bez hynutia samého celku tohoto. Báseň od obrazu len tým sa delí, že je,
         ako samo od seba sa rozumie, prednesená vo slovách a práve preto môže byť aj idea v nej
         rozvedenejšia, vo význačnom priebehu a rozvitku svojom výraznejšia a že množstvo s ňou
         spájajúcich sa okolností môže byť do jej osnovy vpletené, čo všetko platí najmä v básni
         dramatickej, zo všetkých druhov básní najúplnejšej, najrozvitejšej, ale práve preto aj
         najťažšej. Z tohoto ale pochopu básne samo od seba nasleduje, že všetky pobočné, s ideou
         samou básne tuho nespletené, alebo práve čo do nej celkom obojetné okolnosti z jej
         vyvedenia, ak má byť celok a dielo umelecké, vystať musia; a čo platí o básni napospol, to
         výslovne a hlavne platí i o druhu básní bohatierskom alebo epickom. Zato aj vidíme v
         básňach tohoto druhu čitateľa zaraz vtrhnutého do striedku dejov, alebo inými slovami,
         vidíme, že báseň zaraz začína — s pominutím všetkých predbežných, dej alebo hlavnú ideu
         prihotovujúcich alebo iných vedľajších nepodstatných okolností, — rozostretím
         bezprostredným základných nákresov toho samého obrazu, ktorý v priebehu svojom ďalšom úplne
         rozviesť ide.
   </p>
   <p>
    Toto všetko nepozorujeme v básni pána Radičevića Gojko. K čomu je spredku hneď ten lov,
         to zablúdenie, zatáranie sa v noci Gojkovo, ten jeho sen v hore a ešte o medveďovi (!), až
         konečne nasleduje nato poznanie sa jeho s budúcou mu milou Cvetou? Ak mala byť Gojkova
         láska hlavnou vzpruhou básne, prečo tu toľko vedľajších nakopených okolností? Čo nám pán
         pôvodca zaraz teda nepredstavil a pár riadkami nenakreslil lásku Gojkovu ku Cvete? Ale táto
         láska nie je ani vzpruhou básne a tak je len zas dáka vedľajšia okolnosť, bo ona Gojka ani
         k ničomu nepohybuje ani nevedie, iba vari k tomu, že si ku svojej milej dovedie pobratima
         Radu, aby sa mu pochválil, akú má krásnu, tento ale zabudnúc na pobratimstvo, zahorí za
         Gojkovou milou a unesie ju. Medzitým ani Radu táto láska k ničomu neurčuje, on bojuje ako
         druhý Srb proti Turkom; aká vo všetkom tekavosť, neráznosť myslí i skutkov, a táto obecnosť
         má podať báseň bohatiersku!
   </p>
   <p>
    Ako sme z obsahu videli, Gojko dostane milú naspäť, prebodnúc Radu, ktorý v okamžení
         nápadu dotuha, po romanticky Cvetu preklať chce, aby ju nikto druhý neobsiahol, ale ho
         Gojko predchytí. Čo sa toto stáva, ženie sa zase druhý hrdinský Srb Stojan za krásnou
         Turkyňou Chajkou, ktorú z ležania Arslanovho Turek Tule schytil, lež i jeden i druhý
         pochodí zle a Turkyňa láskou k Radoví zapálená zase sa na bojišti prebodá. K čomu, prečo sa
         tieto okolnosti uvodia, to vedieť nemožno, ale nestoja v žiadnom, ani v najmenšom spojení s
         básňou a tak stoja len preto, že sa to tak stalo alebo stať malo. Takýto spôsob básnenia,
         zobierajúci dohromady všetku rozvrženú a tak zlú rozličnosť, nepodá nám žiadneho obrazu,
         ktorý sme my ako podstatu básne vyhlásili a požadovali. A toľko smrtí nakoniec, z
         okamžitého lovenia a zaľúbenia povstalých! Po všetkom tomto zbehu Gojko, ako sme už
         spomenuli, príde konečne k cieľu svojmu, dostane Cvetu, ožení sa s ňou a splodí šestoro
         detí, z ktorých ako ktoré vyzeralo, ešte i to nám pán pôvodca popisuje, ide teda ešte
         ďalej, ako čo Mickiewicz o romantických spevcoch rieka, že končia hru zamilovanú obľúbencov
         s dodatkom, „že žili dlho a žili šťastne“.
    <sup>
     [
     <a class="footnote" href="#ftn.id2579161" name="id2579161">
      94
     </a>
     ]
    </sup>
    Práve ale tak, ako leto donášajúce ovocie už nepatrí k poézii jara, tak ani
         manželstvo a jeho plody už nepatria k poézii lásky, ktorá sama osebe s tým nič nemá; je to
         už radšej z tohoto ohľadu próza lásky i života. Pán pôvodca, predstavujúc nám i túto prózu
         ešte, ide až hen za hranice románu,
    <sup>
     [
     <a class="footnote" href="#ftn.id2579211" name="id2579211">
      95
     </a>
     ]
    </sup>
    zovšednenej poézie romantickej, ako sa nám román byť vidí.
   </p>
   <p>
    Z dovedeného tu od nás vidno, že idey báseň táto nemá, osnovy že vzpruha jej chybuje, sa
         jej nedostáva, nasledovne celku žiadneho netvorí a tak básňou v pravom zmysle toho slova je
         nie. Je to zostavenie rozličných nespojitých okolností a v tých — všednosť obecná!
   </p>
   <p>
    Pán pôvodca, možno, že v speve svojom prostonárodné srbské spevy nasledovať chcel, ktoré
         často i pobočné okolnosti do osnovy svojej zahrnujú, medzitým i tu, keď pozorovateľ básňam
         týmto prostonárodným sa lepšie prizrie, uvidí, že pobočné okolnosti v prostonárodných
         spevoch srbských sú len naoko nepatrné a konečne, že sa z nich vždy určitejšie a určitejšie
         hlavný názor
    <sup>
     [
     <a class="footnote" href="#ftn.id2579254" name="id2579254">
      96
     </a>
     ]
    </sup>
    a obraz básne vyvíja. V nevyrovnanom napr. prostonárodnom bohatierskom speve o
         smrti Kraljevića Marka hovorí zaraz spočiatku spev:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Poranio Kraljeviću Marko
      </em>
     </span>
     <br/>
     <span class="emphasis">
      <em>
       u nedelju prie jarkog sunca
      </em>
     </span>
     <br/>
     <span class="emphasis">
      <em>
       pokraj mora Urvinom planinom,
      </em>
     </span>
     <br/>
     <span class="emphasis">
      <em>
       kada Marko bio uz Urvinu,
      </em>
     </span>
     <br/>
     <span class="emphasis">
      <em>
       poče njemu Šarac posrtati,
      </em>
     </span>
     <br/>
     <span class="emphasis">
      <em>
       posrtati i suze roniti
       <sup>
        [
        <a class="footnote" href="#ftn.id2579301" name="id2579301">
         97
        </a>
        ]
       </sup>
      </em>
     </span>
     atď.,
     <br/>
    </p>
   </div>
   <p>
   </p>
   <p>
   </p>
   <p>
    a tieto okolnosti sú nie nepatrné, menovite že
    <span class="emphasis">
     <em>
      Marko v deň svojej smrti
            včasráno vstal, že ten deň bola nedeľa, že milý Markovi Šarac
      <sup>
       [
       <a class="footnote" href="#ftn.id2579333" name="id2579333">
        98
       </a>
       ]
      </sup>
      sa potkýnal
     </em>
    </span>
    a jako vranný bohatierov Homérových, čujúc pána
         svojho smrť blízku,
    <span class="emphasis">
     <em>
      slzy ronil
     </em>
    </span>
    .
    <sup>
     [
     <a class="footnote" href="#ftn.id2579351" name="id2579351">
      99
     </a>
     ]
    </sup>
    Spev prostonárodný dáva Markovi v deň jeho smrti včasráno vstať, teda ešte v
         tíšine rannej, aby mal i príležitosť dobrú i času ešte dosť k pripraveniu sa k hodine
         ostatnej, naznačuje deň jeho smrti na nedeľu, na deň kresťanstva slávny, bo v ktorýže by
         iný deň Marko, obľúbený a chýrom roznesený bohatier národa, umrieť mohol? A konečne či by
         ozaj umrieť mohol Marko bez toho, že by to jeho ustavičný najvernejší druh, jeho koník
         Šarac, nepredcítil? Jako vidno, okolnosti tieto utešene stoja k celku, k smrti Markovej,
         ktorú mu ihneď víla, volajúc naňho z hory urvinskej,
    <sup>
     [
     <a class="footnote" href="#ftn.id2579392" name="id2579392">
      100
     </a>
     ]
    </sup>
    predpovedá. Ostatne pripustiac i to, že spev prostonárodný dakedy i
         nepatrnejšie a nepotrebné okolnosti do osnovy svojej vťahuje, ku ktorým by vari dakto i
         časté zopakovanie odpovede na spôsob predchádzajúcich rečí rátať chcel, nenasleduje z toho
         nijak, že by sa to i v básňach umeleckých stávať malo a mohlo. To, čo je v prostonárodnej
         piesni prvotný, súvislý názor, prirodzený chod rečí a vecí a ku kráse celku prislúcha,
         prestáva tým byť v speve umeleckom, kde viac-menej úvaha vládať má, tak ale, že sa v celku
         stopy jej nepoznajú. Puškin napr. v preutešených svojich bohatierskych spevoch Kavkazskij pliennik
    <sup>
     [
     <a class="footnote" href="#ftn.id2579432" name="id2579432">
      101
     </a>
     ]
    </sup>
    a Poltava
    <sup>
     [
     <a class="footnote" href="#ftn.id2579451" name="id2579451">
      102
     </a>
     ]
    </sup>
    začína v tamtej naraz predstavením bolestí a múk Rusa, v zajatí v ťažkých
         okovách spätého, v ktorých túžobným okom sa obracia po ďalekých, modrým šerom zastretých
         končinách vlasti svojej a v akých nájduc ho sličná Kaukazka, milosrdenstvom i kvapnou
         láskou k nemu hnutá, na slobodu mu pomáha, s ním na útek sa vystrojí a potom vidiac, že Rus
         len za otčinou túži a sľub svoj už daný sväte držať chce, nešťastne hynie, Rus ale sa
         vyslobodí. Tu bolesti a túžba neprelomná Rusa po otčine svojej sú vzpruhou básne, tieto mu
         k otčine dopomôžu, zato ale aj zaraz spočiatku vidíme Rusa v položení, celku básne úplne
         prístojnom. V Mazepovi zase vidíme starého atamana kozákov, predstaveného zaraz v
         najhorúcejšej láske k prekrásnej mladej dcére starého poctivého Kačubeja, čo ale aj aká je
         jeho láska k nej, plnšia je jeho duša ešte veľkej dumy a žiadostivejšia panovania nad
         voľným kozáctvom a tak i tu najhorúcejšiu lásku k dcére Kačubejovej obetuje vysoko
         upriamený ataman výhľadom a dumám svojim panovitým. Vidno z toho, čo za duch v ňom bol, že
         ho ani najvrelejšia láska, ktorú Puškin hneď od počiatku čarovne maľuje, k upusteniu ani
         najmenšiemu od dumy jeho nenakloní! Takto tvoria spevci umelci!
   </p>
   <p>
    A komuže nepadol do očí v Rukopise kralodvorskom v bohatierskom speve Záboj
    <sup>
     [
     <a class="footnote" href="#ftn.id2579506" name="id2579506">
      103
     </a>
     ]
    </sup>
    ten jeho čarovne pekný a celku utešene prístojný počiatok:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Z črna lesa vystupuje skála,
      </em>
     </span>
     <br/>
     <span class="emphasis">
      <em>
       na skálu vystoupil silný Záboj,
      </em>
     </span>
     <br/>
     <span class="emphasis">
      <em>
       obzíra krajiny na vše strany,
      </em>
     </span>
     <br/>
     <span class="emphasis">
      <em>
       zamúti se od krajín ode všech
      </em>
     </span>
     <br/>
     <span class="emphasis">
      <em>
       i zastoná plačem holubinym.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Ten hnev a pomsta v srdci Zábojovom na utlačiteľov vlasti svojej, a zaraz spočiatku ten
         čierny les, tá nad ním vystupujúca skala, to obzeranie na všetky strany a ten zo všetkých
         strán ho ovievajúci zármutok i nad tým vyronený žiaľ: čo za krása čarovná, myseľ
         uchvacujúca! I náš národný, žiaľbohu, ustavične len mlčiaci spevec Samo Chalupka rozumie
         tomu a tak v piesni svojej Jánošíkova náumka
    <sup>
     [
     <a class="footnote" href="#ftn.id2579579" name="id2579579">
      104
     </a>
     ]
    </sup>
    začína zaraz s názornou maľbou väzňa junáka, ktorého nám ďalej maľovať ide:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Z Likavy zo zámku
      </em>
     </span>
     <br/>
     <span class="emphasis">
      <em>
       junák väzeň hľadí,
      </em>
     </span>
     <br/>
     <span class="emphasis">
      <em>
       či Tatra už kopnie,
      </em>
     </span>
     <br/>
     <span class="emphasis">
      <em>
       či sa háj už mladí
      </em>
     </span>
     atď.,
     <br/>
    </p>
   </div>
   <p>
   </p>
   <p>
   </p>
   <p>
    čo má krásu v sebe nekonečnú.
   </p>
   <p>
    Náš pán pôvodca i romantiku miecha do svojich piesní, láske kvôli ničí sväté
         pobratimstvo i Radovo i Gojkovo, a tu zbludzuje z poľa piesnictva slovanského. Naše
         básnictvo, to je pravda, nie je čistá klasická poézia, ale tým menej romantická, bo majúc i
         z tohoto dačo i z tamtoho, viac je ono básnictvom samým v sebe. Lež to je široká rozprávka,
         do ktorej sa pri tejto príležitosti púšťať nemôžeme.
    <sup>
     [
     <a class="footnote" href="#ftn.id2579648" name="id2579648">
      105
     </a>
     ]
    </sup>
   </p>
   <p>
    Druhá pieseň Chajdukov grob toto v sebe obsahuje: Milun hajduk — mstiteľ národa svojho
         srbského za útisky od Turkov — s dvadsatorými svojej odvážnej družiny, „ktorým je viera
         tvrdšia od kameňa“, zahráža Turkom a napadá ich z hôr. Najväčší na tých stranách dráč a
         utiskovateľ rodákov Milunových je starý Mustafaga, naňho sa teda schystať káže náčelník
         družine svojej bojochtivej. Mustafaga má dcéru krásnu Fatu, pre ňu si má dôjsť dnes
         Mehmedbeg, aby si ju za súdružnicu odviedol, ale nechodí nič a už sa kloní k večeru,
         vyberie sa teda Mustafaga sám jemu v ústrety i s družinou, zanechajúc doma len dvoch
         sluhov. V ten samý večer vyberie sa Milun na Mustafagu, nezastrašený smrťou bratovou,
         ktorého už driev Mustafaga na kôl napchnúť dal, počujúc ale družina, že Mustafagu doma
         niet, chce sa vrátiť do hory, „ktorá ich tak rada vída ako matka deti svoje“, lež aby sa
         predsa darmo neunúvala, zblíži sa k pustému domu Mustafagovmu, vpadá doň, rozostaviac
         stráže. Nechce sa Fate za starého Mehmedbega, horekuje teda samotná a zúfa si v dome
         otcovskom. Vtom pripáli Milun, dorazí k nej, ona sa k nemu pritúli ako k osloboditeľovi
         svojmu a Milun, ktorému sa Fatino oko vrylo do duše, ju prijíma a sľub od nej, že bude jeho
         i kresťankou, dostáva. Družina Milunova sa medzitým rozíde po dvore, berie, čo môže, pchá
         do vreciek žlté dukáty i všetko, čo zapopadne, vtom ale pribehne stráž s heslom, že Turci
         idú a počuť už ich durkanie i strieľanie; Srbi na útek a do hory. Vidí Mustafaga, priraziac
         do dvora, čo sa stalo, zháňa družinu a ženie sa za Srbmi, ktorých aj na ráno na výšine
         jednej rozostavených zhoní a vidí mezi nimi i Milutína i Fatu. Na útok Turci, a dvadsať ich
         je na jedného hajduka, ale hajduci odbijú štyri razy útok s velikou stratou Turkov, lež aj
         hajducké pušky už umĺkajú, bo hynú hajduci; na piaty útok ešte vzmužia sa Turci a dobyjú
         výšinu, ale už stadiaľto nestrieľa ani jedna puška, bo hajduci ležia všetci už pobití.
         Milun ťažko ranený, nemôžuc viac stáť na nohách, pýta sa Faty, či umrieť chce, a keď táto s
         radosťou odvetí, že áno, objíme ju, potom zavraždí a hodí sa s ňou z výšiny do bezodnej
         priepasti, ktorá stadiaľ dostane názov „hrob hajdukov“. Na výšine ticho, len nože sa
         zaliskujú, ktorými Turci odrezujú hlavy hajducké, ale ešte jeden hajduk ťažko ranený
         pritajený žije i čaká, kým príde k nemu Turek odrezať mu hlavu. Blíži sa už a hajduk
         zoberie ostatné sily a Turka prepáli.
   </p>
   <p>
    Dej prostý, hajducký, príprava k nemu dlhá, ale v niečom prístojnejšia tým, že hajduk,
         ktorého odvážnosť a odhodlanosť poznať máme, sa už spredku i s jeho bytom i s jeho družinou
         „dvadsatorými zlatými perami“ nakresľuje. Ostatne priali by sme si boli a bolo by k veci,
         keby sa hajducká odvážnosť a sila nie na unesení dievky tureckej a obraní
    <sup>
     [
     <a class="footnote" href="#ftn.id2579757" name="id2579757">
      106
     </a>
     ]
    </sup>
    pustého dvora, ale na inakších skutkoch bola vyobrazila. Len sám následok
         tohoto uchvátenia a orabovania Turkovho dvora, t. j. vypuklý medzi hajductvom a Turkami
         zúfalý a ľúty boj predstavuje nám hajduka v celej jeho neústupnosti, zaťatosti a
         neskrotenej sile. Keby i vypravovanie bolo k tomu živšie, maľovnejšie a nie tak jednoduché
         i obecné, zachvátil by hajduk inakšie myseľ s jeho odvahou a silou neskrotenou!
   </p>
   <p>
    Do básnictva ešte teda veľa chýba pánu pôvodcovi, ačkoľvek nejdeme sa prieť o to, či
         môže on ten stupeň dosiahnuť lebo nie. Mladé sú to ešte sily a na dajedných miestach v
         opisoch vidieť obratnosť nie tak cvičenú, ako viac prirodzenú. I tam pohybuje sa pôvodca v
         duchu básnickom a menovite piesnictva slovanského, kde prírode, jej pohybom a úkazom
         predzvestovať dáva budúce výpadky,
    <sup>
     [
     <a class="footnote" href="#ftn.id2579792" name="id2579792">
      107
     </a>
     ]
    </sup>
    napr. o hore, kde má skoro nasledovať zahynutie hajdukov, hovorí pôvodca,
         obracajúc sa k nej:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Oh vi brda i vrleti Srbske,
      </em>
     </span>
     <br/>
     <span class="emphasis">
      <em>
       jeste Srbske, ali zaludu ste,
      </em>
     </span>
     <br/>
     <span class="emphasis">
      <em>
       e trpjeste medj sobom doline,
      </em>
     </span>
     <br/>
     <span class="emphasis">
      <em>
       i te klance — Bog vas oborio!
       <sup>
        [
        <a class="footnote" href="#ftn.id2579830" name="id2579830">
         108
        </a>
        ]
       </sup>
      </em>
     </span>
     Atď.
     <br/>
    </p>
   </div>
   <p>
   </p>
   <p>
   </p>
   <p>
    Alebo:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Turski konji da pretili ste mi,
      </em>
     </span>
     <br/>
     <span class="emphasis">
      <em>
       pretili ste, al zaman nijeste,
      </em>
     </span>
     <br/>
     <span class="emphasis">
      <em>
       ta brzi ste — izjeli vas vuci!
      </em>
     </span>
     <br/>
     <span class="emphasis">
      <em>
       Ponijeste svoje gospodare
      </em>
     </span>
     <br/>
     <span class="emphasis">
      <em>
       kako one plachovite munje,
      </em>
     </span>
     <br/>
     <span class="emphasis">
      <em>
       što strijele gromovnice nose
       <sup>
        [
        <a class="footnote" href="#ftn.id2579882" name="id2579882">
         109
        </a>
        ]
       </sup>
      </em>
     </span>
     atď.
     <br/>
    </p>
   </div>
   <p>
   </p>
   <p>
   </p>
   <p>
    Takéto obrátenie sa k prírode a branie významu z jej úkazov sú docela v duchu piesnictva
         slovanského. Rozpomeňme sa len na naše národné piesne, napr.:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Oj, vy hory, čierne hory,
      </em>
     </span>
     <br/>
     <span class="emphasis">
      <em>
       však nad vami smutno stojí,
      </em>
     </span>
     <br/>
     <span class="emphasis">
      <em>
       sestra bratu hlavu myje,
      </em>
     </span>
     <br/>
     <span class="emphasis">
      <em>
       do vojny ho vypravuje.
      </em>
     </span>
     <br/>
     <span class="emphasis">
      <em>
       Hoj, braček môj premilený,
      </em>
     </span>
     <br/>
     <span class="emphasis">
      <em>
       kedyže ty prídeš z vojny?
      </em>
     </span>
     <br/>
     <span class="emphasis">
      <em>
       Sestra moja premilená,
      </em>
     </span>
     <br/>
     <span class="emphasis">
      <em>
       prídže ty von po tri rána.
      </em>
     </span>
     <br/>
     <span class="emphasis">
      <em>
       Prvšie ráno von vyzrela,
      </em>
     </span>
     <br/>
     <span class="emphasis">
      <em>
       bledé zore uvidela,
      </em>
     </span>
     <br/>
     <span class="emphasis">
      <em>
       hoj, bože môj premilený,
      </em>
     </span>
     <br/>
     <span class="emphasis">
      <em>
       už je brat môj pripravený
      </em>
     </span>
     atď.
     <br/>
    </p>
   </div>
   <p>
   </p>
   <p>
   </p>
   <p>
    Ale, ako hovoríme, pôvodcovi treba ešte veľkej náuky do básnictva i veľkej pilnosti,
         náuky nielen básnictva napospol a menovite národného slovanského, ku ktorého bádaniu je
         pomoc znamenitá nevyrovnaná zbierka piesní srbských, slovutným naším Vukom Stefanovićom
    <sup>
     [
     <a class="footnote" href="#ftn.id2579988" name="id2579988">
      110
     </a>
     ]
    </sup>
    zobraných, ale aj náuky života a dejov. To je pravda, že sa spevec len narodí,
         ale aj to je pravda, že sa ním nikto len nenarodí.
   </p>
   <p>
    Do reči sa nejdeme púšťať,
    <sup>
     [
     <a class="footnote" href="#ftn.id2580012" name="id2580012">
      111
     </a>
     ]
    </sup>
    ale ľutujeme srdečne, že bratia naši daktorí Srbi so škodou slovanskosti svojho
         nárečia a k zatemneniu zmyslu reči tak málo vo svojom novšom neslovanskom pravopise šetria
         pôvodu a významu slov. Tak napr. pán Branko Radičević píše:
    <span class="emphasis">
     <em>
      dršce
            zemlja
     </em>
    </span>
    (miesto
    <span class="emphasis">
     <em>
      drkat će
     </em>
    </span>
    zemlja),
    <span class="emphasis">
     <em>
      sviće
     </em>
    </span>
    (miesto
    <span class="emphasis">
     <em>
      svitnut će
     </em>
    </span>
    ),
    <span class="emphasis">
     <em>
      ja se
            zaljulja
     </em>
    </span>
    (miesto
    <span class="emphasis">
     <em>
      ja se zaljuljah
     </em>
    </span>
    ),
    <span class="emphasis">
     <em>
      daće
     </em>
    </span>
    (miesto
    <span class="emphasis">
     <em>
      dat će
     </em>
    </span>
    ),
    <span class="emphasis">
     <em>
      rasuti
     </em>
    </span>
    (miesto
    <span class="emphasis">
     <em>
      razsuti
     </em>
    </span>
    ),
    <span class="emphasis">
     <em>
      sunce
            zadje
     </em>
    </span>
    (značí i zájde i vyjde, kde by sa v druhom páde malo písať
    <span class="emphasis">
     <em>
      izadje
     </em>
    </span>
    ),
    <span class="emphasis">
     <em>
      Milun vidje e ich optekoše
     </em>
    </span>
    (miesto
    <span class="emphasis">
     <em>
      Milun vidje, da ich obtekoše
     </em>
    </span>
    ) atď. atď. Takýto pravopis nemá v sebe
         pravdy a neudrží sa, škoda ale, bratia, že si sami z dobrej vôle tak štrbíte nárečie,
         hubíte formy, ktoré ešte sama reč má, a tak znedokonaľujete i nárečie i zmysel výpovedí,
         škoda, veru, bratia!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578782" name="ftn.id2578782">
        89
       </a>
       ]
      </sup>
      <span class="emphasis">
       <em>
        Pesme Branka Radičevića
       </em>
      </span>
     </p>
     <p>
      Kritika vyšla v Hurbanových Slovenských pohľadoch III, 1852, č. 3 — 4 z 21. a 28.
               januára, str. 22 — 3 a 30 — 2 s nadpisom
      <span class="emphasis">
       <em>
        Pesme Branka Radičevića, u Beču u
                  Jermenskome Namastiru. 1851.
       </em>
      </span>
      (Piesne Branka Radičevića, vo Viedni v
               Arménskom kláštore. 1851.) Kritika je na začiatku označená Štúrovou mennou skratkou:
      <span class="emphasis">
       <em>
        L. Š.
       </em>
      </span>
      — Vo výbere sme pôvodný hattalovsko-hodžovský pravopis
               upravili do dnešného úzu a skrátili sme nadpis.
     </p>
    </div>
    <div class="footnote">
     <p>
      <sup>
       [
       <a class="para" href="#id2578820" name="ftn.id2578820">
        90
       </a>
       ]
      </sup>
      <span class="emphasis">
       <em>
        Branko Radičević
       </em>
      </span>
      (1824 — 1853) — srbský básnik, študoval
               najprv právo a potom medicínu vo Viedni, ale štúdiá neskončil, lebo predčasne umrel v
               nemocnici vo Viedni 18. júna 1853. Už ako gymnazista začal písať básne a prvú zbierku
               vydal roku 1847 s názvom Pesme. V nej je dvadsať kratších piesní a dve dlhšie skladby
               Djački rastanak (Študentská rozlúčka) a Put (Cesta). Druhá jeho kniha s takým istým
               názvom vyšla roku 1851 a obsahuje dve epické skladby Gojko a Hajdukov grob. Ostatné
               jeho básne vydali až posmrtne. Mnohé z Radičevićových básní znárodneli. V jeho tvorbe
               sa zvlášť hodnotia jeho lyrické básne, menej epické skladby.
     </p>
    </div>
    <div class="footnote">
     <p>
      <sup>
       [
       <a class="para" href="#id2578900" name="ftn.id2578900">
        91
       </a>
       ]
      </sup>
      <span class="emphasis">
       <em>
        Vojvodstvo srbské
       </em>
      </span>
      — tzv. Vojvodina, zahrnovala Báčku, Banát a
               časť Sriemu. Pod týmto názvom bola utvorená roku 1849 a trvala do roku 1860.
     </p>
    </div>
    <div class="footnote">
     <p>
      <sup>
       [
       <a class="para" href="#id2578974" name="ftn.id2578974">
        92
       </a>
       ]
      </sup>
      <span class="emphasis">
       <em>
        konníci
       </em>
      </span>
      — jazdci na koňoch
     </p>
    </div>
    <div class="footnote">
     <p>
      <sup>
       [
       <a class="para" href="#id2578984" name="ftn.id2578984">
        93
       </a>
       ]
      </sup>
      <span class="emphasis">
       <em>
        Gojkovu
       </em>
      </span>
      — v orig. Gojkom (chyba tlače)
     </p>
    </div>
    <div class="footnote">
     <p>
      <sup>
       [
       <a class="para" href="#id2579161" name="ftn.id2579161">
        94
       </a>
       ]
      </sup>
      <span class="emphasis">
       <em>
        „Že žili dlho a žili šťastne“
       </em>
      </span>
      — po poľsky: „žyli długo i byli
               szczęśliwi.“ Je to citát z Mickiewiczovho Konrada Wallenroda, a to z povesti
               Wajdelotovej. Túto Mickiewiczovu skladbu mal Štúr v osobitnej obľube. Miesto v
               slovenskom preklade znie:
     </p>
     <p>
     </p>
     <div class="literallayout">
      <p>
       Walter Aldonu vzal si… Iste si myslíte, Nemci,
       <br/>
       že tým povesť už končí: v ľúbostných romancách vašich,
       <br/>
       keď sa ožení rytier, trubadúr zakončí pieseň,
       <br/>
       najvýš dodá, že dlho žili si v láske a šťastí…
       <br/>
       Walter miloval ženu — ale mal šľachetnú dušu;
       <br/>
       doma necítil šťastie, lebo ho nemal ni národ.
       <br/>
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2579211" name="ftn.id2579211">
        95
       </a>
       ]
      </sup>
      <span class="emphasis">
       <em>
        Román
       </em>
      </span>
      na Západe odsúdil Štúr veľmi ostro najmä vo svojom
               diele O národných povestiach a piesňach plemien slovanských.
     </p>
    </div>
    <div class="footnote">
     <p>
      <sup>
       [
       <a class="para" href="#id2579254" name="ftn.id2579254">
        96
       </a>
       ]
      </sup>
      <span class="emphasis">
       <em>
        názor
       </em>
      </span>
      — v orig. dva razy názov (chyba tlače)
     </p>
    </div>
    <div class="footnote">
     <p>
      <sup>
       [
       <a class="para" href="#id2579301" name="ftn.id2579301">
        97
       </a>
       ]
      </sup>
      <span class="emphasis">
       <em>
        Poranio Kraljeviću Marko…
       </em>
      </span>
      — preklad: Vycválal Kraljević Marko v nedeľu včasráno pred východom slnka popri mori cez horstvo Urvinu. Keď bol Marko na Urvine, začal mu Šarac poklesávať, poklesávať a slzy roniť… — Túto celú pieseň o smrti Kraljevića Marka Štúr odcitoval v diele O národných povestiach a piesňach plemien slovanských.
     </p>
    </div>
    <div class="footnote">
     <p>
      <sup>
       [
       <a class="para" href="#id2579333" name="ftn.id2579333">
        98
       </a>
       ]
      </sup>
      <span class="emphasis">
       <em>
        Šarac
       </em>
      </span>
      — strakatý kôň Marka Kraljevića
     </p>
    </div>
    <div class="footnote">
     <p>
      <sup>
       [
       <a class="para" href="#id2579351" name="ftn.id2579351">
        99
       </a>
       ]
      </sup>
      <span class="emphasis">
       <em>
        … vranný bohatierov Homérových, čujúc pána svojho smrť blízku, slzy
                  ronil
       </em>
      </span>
      — narážka na 17. spev Homérovej Iliady (verše 426 — 440), kde
               kone prepukajú v plač a zem zalievajú slzami, keď sa dozvedia o smrti svojho vozotaja
               — hrdinu Patrokla.
     </p>
    </div>
    <div class="footnote">
     <p>
      <sup>
       [
       <a class="para" href="#id2579392" name="ftn.id2579392">
        100
       </a>
       ]
      </sup>
      <span class="emphasis">
       <em>
        Z hory urvinskej
       </em>
      </span>
      — po srbsky tzv. Urvina planina, ktorá je
               pravdepodobne identická s Kuševicom pri macedónskom prímorí. Tam podľa srbských
               národných piesní umrel Marko Kraljević.
     </p>
    </div>
    <div class="footnote">
     <p>
      <sup>
       [
       <a class="para" href="#id2579432" name="ftn.id2579432">
        101
       </a>
       ]
      </sup>
      <span class="emphasis">
       <em>
        Kavkazskij pliennik
       </em>
      </span>
      (Kaukazský zajatec) — poéma A. S. Puškina
               z roku 1822, ktorej hrdinom je mladý Rus, zajatý Čerkesmi. Štúr len nejasne
               naznačuje, že mladý Rus túži predovšetkým po svojej prvej láske, jej chce zostať
               verný, a keď to Čerkeska vidí, z nešťastnej lásky nachádza smrť v prúdoch
               rieky.
     </p>
    </div>
    <div class="footnote">
     <p>
      <sup>
       [
       <a class="para" href="#id2579451" name="ftn.id2579451">
        102
       </a>
       ]
      </sup>
      <span class="emphasis">
       <em>
        Poltava
       </em>
      </span>
      — Puškinov epos, vyšla roku 1829. Jej ústrednou
               postavou je kozácky hajtman (ataman) Mazepa, ktorého cár Peter Veľký porazil spolu s
               jeho spojencom Karolom XII. v bitke pri Poltave (1709). (Štúr meno Kočubej píše podlá
               výslovnosti — Kačubej.)
     </p>
    </div>
    <div class="footnote">
     <p>
      <sup>
       [
       <a class="para" href="#id2579506" name="ftn.id2579506">
        103
       </a>
       ]
      </sup>
      <span class="emphasis">
       <em>
        Záboj
       </em>
      </span>
      — začiatok z básne Záboj, Slavoj a Ludiek z Rukopisu
               královédvorského; Štúr ho až dvakrát cituje v diele O národných povestiach a piesňach
               plemien slovanských. Preklad: „Z temného lesa vystupuje skala, na skalu vystúpil
               silný Záboj, obzerá krajiny na všetky strany; zarmútil sa nad všetkými krajinami a
               zastenal plačom holubičím.“
     </p>
    </div>
    <div class="footnote">
     <p>
      <sup>
       [
       <a class="para" href="#id2579579" name="ftn.id2579579">
        104
       </a>
       ]
      </sup>
      <span class="emphasis">
       <em>
        Jánošíkova náumka
       </em>
      </span>
      — báseň Sama Chalupku (1812 — 1883), ktorá
               vyšla v Štúrovom Orie tatranskom roku 1846 (č. 35). Neskôr bola odtlačená s názvom
               Likavský väzeň. Štúr si veľmi ťažkal, že nadaný Samo Chalupka pomerne veľmi málo
               písal. V istom čase mlčanie Sama Chalupku pripisoval zlému vplyvu jeho ženy.
     </p>
    </div>
    <div class="footnote">
     <p>
      <sup>
       [
       <a class="para" href="#id2579648" name="ftn.id2579648">
        105
       </a>
       ]
      </sup>
      <span class="emphasis">
       <em>
        Lež to je široká rozprávka, do ktorej sa pri tejto príležitosti púšťať
                  nemôžeme
       </em>
      </span>
      — Štúr sa podrobnejšie zapodieval otázkou romantického a
               klasického básnictva — vo svojom pojatí — v diele O národných povestiach a piesňach
               plemien slovanských, na ktorého dokončení práve pracoval.
     </p>
    </div>
    <div class="footnote">
     <p>
      <sup>
       [
       <a class="para" href="#id2579757" name="ftn.id2579757">
        106
       </a>
       ]
      </sup>
      <span class="emphasis">
       <em>
        obraní
       </em>
      </span>
      — v orig. obrami, čo pokladáme za tlačovú chybu, a
               preto v prepise opravujeme
     </p>
    </div>
    <div class="footnote">
     <p>
      <sup>
       [
       <a class="para" href="#id2579792" name="ftn.id2579792">
        107
       </a>
       ]
      </sup>
      <span class="emphasis">
       <em>
        výpadky
       </em>
      </span>
      — príhody
     </p>
    </div>
    <div class="footnote">
     <p>
      <sup>
       [
       <a class="para" href="#id2579830" name="ftn.id2579830">
        108
       </a>
       ]
      </sup>
      <span class="emphasis">
       <em>
        Oh vi brda…
       </em>
      </span>
      — preklad v próze: „Ej, vy vrchy a bralá srbské, srbské ste, ale nanič ste, bo ste medzi sebou doliny a príslopy trpeli — boh vás zváľaj!“
     </p>
    </div>
    <div class="footnote">
     <p>
      <sup>
       [
       <a class="para" href="#id2579882" name="ftn.id2579882">
        109
       </a>
       ]
      </sup>
      <span class="emphasis">
       <em>
        Turski konji…
       </em>
      </span>
      — preklad v próze: „Turecké kone, hrozili ste mi ver, hrozili, ale nie nadarmo, veď krepké ste — bodaj vás vlci zožrali! Niesli ste svojich pánov sťa tie prudké blesky, čo strely bohyne hromu nosia.“
     </p>
    </div>
    <div class="footnote">
     <p>
      <sup>
       [
       <a class="para" href="#id2579988" name="ftn.id2579988">
        110
       </a>
       ]
      </sup>
      <span class="emphasis">
       <em>
        Vuk Stefanović Karadžić
       </em>
      </span>
      : Srpske narodne pjesme. V tomto čase
               boli na knižnom trhu prvé tri zväzky tohto obdivovaného diela (1841, 1845,
               1846).
     </p>
    </div>
    <div class="footnote">
     <p>
      <sup>
       [
       <a class="para" href="#id2580012" name="ftn.id2580012">
        111
       </a>
       ]
      </sup>
      <span class="emphasis">
       <em>
        Do reči sa nejdeme púšťať…
       </em>
      </span>
      — Štúr sa v ďalších uvádzaných
               príkladoch zastáva práve tých tvarov v srbčine, ktoré zo spisovného jazyka postupom
               vývinu vymizli.
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2580108">
       </a>
       Václav Hanka
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2580119" name="id2580119">
      112
     </a>
     ]
    </sup>
   </p>
   <p>
   </p>
   <p>
    Meno Hankovo patrí ku vznešeným menám v Čechách i v Slovanstve z časov novších.
         Ktokoľvek len trochu sa obzrel po vzraste národného života v Česku, vie, že meno jeho stojí
         na samom vrchu medzi buditeľmi, kriesiteľmi a neúmornými rozširovateľmi života toho, dakedy
         tak slávneho a po nehodách nešťastných v XVII. a XVIII. století tak hlboko kleslého, a
         každý len trochu so životom tým oboznámený naučil sa čítať meno jeho medzi menami:
         Puchmajera, Dobrovského, Jungmanna, Čelakovského, Palackého atď. Ale meno toto, za roveň
         menám Dobrovského i Šafárika, má ešte jednu stranu, vybiehajúcu von z vlasti českej a
         dotýkajúcu sa života slovanského napospol, ktorému Hanka nielenže kriesením života českého
         v dome svojom cestu kliesnil, ale čo hlavne sem patrí, rozširovaním známosti slovanskej,
         nárečí i starožitností slovanských vo vlasti i ďaleko z nej, menovite v Rusku, predôležitú
         mu službu vykonal. Životopis takého muža je značný kus z rozvitku nášho slovanského úhrnkom
         a preto i životopis jeho, veľmi obratným perom pána Glückseliga
    <sup>
     [
     <a class="footnote" href="#ftn.id2580205" name="id2580205">
      113
     </a>
     ]
    </sup>
    nakreslený, vzácny je príspevok k vystaveniu nášho národného zveľadku.
   </p>
   <p>
    Z roľníckych rodičov pochádza Hanka, narodený roku 1791 v dedine Hořiněvsi
    <sup>
     [
     <a class="footnote" href="#ftn.id2580254" name="id2580254">
      114
     </a>
     ]
    </sup>
    v kraji královohradeckom. Určený od majetnejšieho otca k roľníctvu tiež,
         zvláštnym len šťastným prípadkom dostal sa do škôl, donesúc už so sebou tam zárody lásky k
         materčine svojej, obľúbenej od matere jeho nábožnej. Preberúc sa nižšími školami, dostal sa
         na vyššie náuky, určený k bohosloveckému stavu, do Prahy, kde ihneď okolo seba zbieral
         mládež rovnomyseľnú a podpaľoval ju k láske materčiny ich tak zanedbanej. Známosť s vážnym abasom
    <sup>
     [
     <a class="footnote" href="#ftn.id2580275" name="id2580275">
      115
     </a>
     ]
    </sup>
    Dobrovským v Prahe urobená, ku ktorému ho Klicpera
    <sup>
     [
     <a class="footnote" href="#ftn.id2580294" name="id2580294">
      116
     </a>
     ]
    </sup>
    ponajprv doviedol, urobila na zápalistého mládenca dojem hlboký i horlivosť
         jeho v započatej veci značne rozplamenila. S prekvapením hľadel Dobrovský na mládenca,
         vykladajúceho mu príslovia srbské od neho spomenuté odrazu, k čomu dopomohlo Hankovi
         obcovanie s hraničiarmi petrovaradínskymi, ubytovanými neraz v čas francúzskych vojen v
         otcovskom jeho dome. Ako s týmito, tak obcovával Hanka aj s našimi drotármi, i jeho rodisko
         navštevovavšími, i s krajinskými
    <sup>
     [
     <a class="footnote" href="#ftn.id2580323" name="id2580323">
      117
     </a>
     ]
    </sup>
    predavačmi pomarančov, ktorí všetci stali sa prví jeho učitelia príbuzným
         nárečiam slovanským. Ale že všetku túto naoko nepatrnú pomoc Hanka, chlapec ešte a
         mládenec, užiť vedel a chcel, ukazuje to dosť, čím zahorel už vtedy duch, k vyšším doista
         ako k hospodárskym veciam určený. V známosti slovanskej viedol mládenca vážny Dobrovský
         nekonečne ďalej, vezmúc ho takrečeno k boku svojmu.
   </p>
   <p>
    Odvrátiac sa od úmyslu oddať sa na bohoslovie, nabral Hanka chuti k právam a prešiel na
         učenie do Viedne, kde, vstúpiac v známosť s Hromádkom,
    <sup>
     [
     <a class="footnote" href="#ftn.id2580352" name="id2580352">
      118
     </a>
     ]
    </sup>
    prvým profesorom na novozaloženej tam českej stolici, pomáhal tomuto
         všelijakými službami ochotne pri vydávaní časopisu Vídenské listy neb prvotiny pěkných
         umění, v ktorom i sám s prvotinami svojho spisovateľstva vystúpil. Plamenno sa ozval k nemu
         vo Viedni vznešený Jungmann, ponúkajúc ho ísť s horlivosťou na ceste začatej, i padli jeho
         i Dobrovského slová na zem úrodnú. Navrátiac sa z Viedne zas do Prahy, s opustením
         právnictva oddal sa celkom a výlučne náuke slovanskej, ku ktorej prijal od samej vyššej
         ruky povolanie.
   </p>
   <p>
    Toto sú počiatky muža, nám mladším a vzdelanejším neznámejšie. Ďalšie jeho účinkovanie
         známo je všetkým, literatúrou našou sa zaoberajúcim, a preto ho aj neuvádzame ďalej,
         odkazujúc každého, kto by to podrobnejšie poznať a prebehnúť chcel, na sám hore uvedený
         spis, ktorý sme v milom upamätovaní a s potechou prečítali.
    <sup>
     [
     <a class="footnote" href="#ftn.id2580406" name="id2580406">
      119
     </a>
     ]
    </sup>
   </p>
   <p>
    Hlavné dve udalosti v živote Hankovom vyznačili a oslávili meno jeho a jedna z nich
         práve urobila ho bezsmrtným. Je to vynájdenie od neho starožitných českých básní, po
         mestečku, kde ich našiel, Kralodvorským rukopisom od nálezcu nazvaných. Našiel ich Hanka
         16. septembra r. 1817 v komore jedného kostola v mestečku Králové Dvore medzi všelijakým
         náradím a starou husitskou zbrojou. Ani vznešené spevy tieto, ale ani meno Hankovo
         nezahynie s nimi, dokiaľ bude stáť Slovanstva!
    <sup>
     [
     <a class="footnote" href="#ftn.id2580439" name="id2580439">
      120
     </a>
     ]
    </sup>
    Druhé, čím Hanka hlboko zasiahol do rozvitku života slovanského, je jeho
         podstatná účasť pri založení slovanských stolíc na ruských všeučiliskách.
    <sup>
     [
     <a class="footnote" href="#ftn.id2580462" name="id2580462">
      121
     </a>
     ]
    </sup>
    Vykonal to Hanka s pomocou svojich mnohočetných priateľov v Rusku, a hlavne
         výborného Köppena.
    <sup>
     [
     <a class="footnote" href="#ftn.id2580486" name="id2580486">
      122
     </a>
     ]
    </sup>
    Koľkú úctu a dôveru požíva Hanka v Rusku, dokazuje medziiným i to, že r. 1830
         dostal úradné pozvanie za knihovníka cársko-ruskej akadémie,
    <sup>
     [
     <a class="footnote" href="#ftn.id2580506" name="id2580506">
      123
     </a>
     ]
    </sup>
    ktoré ale neprijal, chtiac sa zachovať vlasti svojej. Miesto toho ozdobila
         cársko-ruská vláda Hanku „pre znamenité zásluhy na poli slovanských starožitností a
         literatúry“ radom sv. Vladimíra
    <sup>
     [
     <a class="footnote" href="#ftn.id2580544" name="id2580544">
      124
     </a>
     ]
    </sup>
    a neskôr i radom sv. Anny.
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2580119" name="ftn.id2580119">
        112
       </a>
       ]
      </sup>
      <span class="emphasis">
       <em>
        Václav Hanka
       </em>
      </span>
     </p>
     <p>
      Táto Štúrova recenzia je zaradená medzi štyrmi recenziami ako druhá (ostatné
               recenzie, ktoré sme nepojali do výberu, týkajú sa Puchmajerovho Pravopisu
               rusko-českého a prekladov Kralovédvorského rukopisu do srbčiny a francúzštiny) v
               Hurbanových Slovenských pohľadoch III, 1852, č. 23 — 24 z 9. a 16. júna, str. 190 — 1
               a 197 s nadpisom
      <span class="emphasis">
       <em>
        Váceslav Hanka, Nach seinem slawistischen Wirken, seinen
                  Schriften und seinem Privatleben geschildert durch Dr. Legis Glückselig, Prag
                  1852.
       </em>
      </span>
      (Václav Hanka, podaný dr. Legisom Glückseligom podľa jeho
               slovanského účinkovania, jeho spisov a jeho súkromného života, Praha 1852.) Recenzie
               sú na začiatku označené Štúrovou mennou skratkou:
      <span class="emphasis">
       <em>
        L. Š.
       </em>
      </span>
      —
               Pôvodný hattalovsko-hodžovský pravopis sme vo výbere upravili do dnešného úzu a
               zjednodušili sme nadpis.
     </p>
    </div>
    <div class="footnote">
     <p>
      <sup>
       [
       <a class="para" href="#id2580205" name="ftn.id2580205">
        113
       </a>
       ]
      </sup>
      <span class="emphasis">
       <em>
        August Anton Glückselig
       </em>
      </span>
      — pseudonym Gustav Thormund Legis
               (1806—1867), nemecký spisovateľ pôvodom z Prahy, žiak Dobrovského, venoval sa štúdiu
               severských starožitností, histórie i slavistiky a pre svoju literárnu pohotovosť
               tešil sa značnej obľube a popularite. Jeho životopis Václava Hanku vyšiel najprv v
               pražskom nemeckom almanachu Libussa na rok 1852. Dr. Legis Glückselig, „tento
               neomalený panegyrik“ (J. Jakubec), písal vlastne Hankov životopis za priamej
               spolupráce Hanku, a preto sa toto dielo označuje aj ako „autobiografia“ (V. Zelený).
               Štúrovu recenziu zaraďujeme do výberu najmä preto, aby sme upozornili na Štúrov obdiv
               Václava Hanku, ktorý priskočil Štúrovi na pomoc aj v bojoch o spisovnú slovenčinu a
               pomáhal mu pri diele O národných povestiach a piesňach plemien slovanských.
     </p>
    </div>
    <div class="footnote">
     <p>
      <sup>
       [
       <a class="para" href="#id2580254" name="ftn.id2580254">
        114
       </a>
       ]
      </sup>
      <span class="emphasis">
       <em>
        Hořiněves
       </em>
      </span>
      — dedina pri Dvore Králové v severných
               Čechách
     </p>
    </div>
    <div class="footnote">
     <p>
      <sup>
       [
       <a class="para" href="#id2580275" name="ftn.id2580275">
        115
       </a>
       ]
      </sup>
      <span class="emphasis">
       <em>
        abas
       </em>
      </span>
      — správne abbé, kňaz, ktorý titul dávali v Dobrovského
               časoch, pravda, nesprávne, každému kňazovi, vychovávateľovi v panských domoch.
               Dobrovský bol vychovávateľom u Nosticov v Prahe.
     </p>
    </div>
    <div class="footnote">
     <p>
      <sup>
       [
       <a class="para" href="#id2580294" name="ftn.id2580294">
        116
       </a>
       ]
      </sup>
      <span class="emphasis">
       <em>
        František Klicpera
       </em>
      </span>
      (1790 — 1820) — starší brat dramatika
               Václava Klimenta Klicperu, študoval v Prahe medicínu a bol aj literárne činný. Po
               promócii (1818) stal sa profesorom pôrodníctva na lýceu v Linci, kde v mladom veku
               umrel.
     </p>
    </div>
    <div class="footnote">
     <p>
      <sup>
       [
       <a class="para" href="#id2580323" name="ftn.id2580323">
        117
       </a>
       ]
      </sup>
      <span class="emphasis">
       <em>
        krajinský
       </em>
      </span>
      — slovinský
     </p>
    </div>
    <div class="footnote">
     <p>
      <sup>
       [
       <a class="para" href="#id2580352" name="ftn.id2580352">
        118
       </a>
       ]
      </sup>
      <span class="emphasis">
       <em>
        Jan Norbert Hromádko
       </em>
      </span>
      (1783 — 1850) — od roku 1810 profesor
               českej reči a literatúry na viedenskej univerzite, začal roku 1813 vydávať vo Viedni
               Cís. král. povolené Vídeňské noviny, ku ktorým pridal neskôr samostatnú literárnu
               prílohu Prvotiny pěkných umění neb Literní přílohy k Cís. král. Vídeňským novinám
               (nesprávny názov prevzal Štúr od Glückseliga). Noviny i príloha zanikli roku 1817.
               Bol to čiste špekulačný finančný podnik redaktora. Hanka tu uverejňoval básne a
               články.
     </p>
    </div>
    <div class="footnote">
     <p>
      <sup>
       [
       <a class="para" href="#id2580406" name="ftn.id2580406">
        119
       </a>
       ]
      </sup>
      <span class="emphasis">
       <em>
        … uvedený spis, ktorý sme v milom upamätovaní… prečítali
       </em>
      </span>
      —
               Hanka — ako vysvitá zo Štúrovej korešpondencie — poslal sám Štúrovi svoj vytlačený
               životopis, v ktorom bolo zverejnené aj Štúrovo venovanie Hankovi z roku 1838, keď
               Štúr osobne navštívil Hanku pri svojej ceste do Halle.
     </p>
    </div>
    <div class="footnote">
     <p>
      <sup>
       [
       <a class="para" href="#id2580439" name="ftn.id2580439">
        120
       </a>
       ]
      </sup>
      <span class="emphasis">
       <em>
        Ani vznešené spevy tieto, ale ani meno Hankovo nezahynie s nimi, dokiaľ
                  bude stáť Slovanstva!
       </em>
      </span>
      — práve falzifikátorská činnosť v súvislosti s
               Královédvorským rukopisom poškvrnila neskôr meno Hankovo.
     </p>
    </div>
    <div class="footnote">
     <p>
      <sup>
       [
       <a class="para" href="#id2580462" name="ftn.id2580462">
        121
       </a>
       ]
      </sup>
      <span class="emphasis">
       <em>
        … jeho podstatná účasť pri založení slovanských stolíc na ruských
                  všeučiliskách
       </em>
      </span>
      — Hanka skutočne naliehal na ruských ministrov Šiškova a
               Uvarova, aby sa na ruských univerzitách zriadili slovanské katedry. A tak roku 1839
               vznikli v Rusku slovanské katedry v Petrohrade, Moskve a Charkove, obsadené Prajsom,
               Boďanským a Sreznevským, a neskôr k nim pribudli katedry v Kazani a Kijeve.
     </p>
    </div>
    <div class="footnote">
     <p>
      <sup>
       [
       <a class="para" href="#id2580486" name="ftn.id2580486">
        122
       </a>
       ]
      </sup>
      <span class="emphasis">
       <em>
        Piotr Ivanovič Köppen
       </em>
      </span>
      (1793 — 1864) — ruský slavista, ktorý
               najviac podporoval Hankove snahy o zriadenie slovanských katedier
     </p>
    </div>
    <div class="footnote">
     <p>
      <sup>
       [
       <a class="para" href="#id2580506" name="ftn.id2580506">
        123
       </a>
       ]
      </sup>
      <span class="emphasis">
       <em>
        Za knihovníka cársko-ruskej akadémie
       </em>
      </span>
      — ktorá mala sídlo v
               Petrohrade (Leningrad), pozvali Hanku v hodnosti dvorného radcu s úlohou, aby
               pripravil slovník slovanských jazykov. Pritom sa s Hankom rátalo, že zaujme aj miesto
               profesora na plánovanej katedre slovanskej filológie, čo by bolo znamenalo pre neho
               najmenej zdvojnásobenie platu. Vtedy totiž Ruská akadémia určila 30 — 40.000 rubľov
               na zriadenie slovanskej knižnice v Petrohrade a na jej dopĺňanie zabezpečila 2 — 3000
               rubľov ročne. Hanka však toto miesto neprijal.
     </p>
    </div>
    <div class="footnote">
     <p>
      <sup>
       [
       <a class="para" href="#id2580544" name="ftn.id2580544">
        124
       </a>
       ]
      </sup>
      <span class="emphasis">
       <em>
        Rad sv. Vladimíra
       </em>
      </span>
      IV. triedy udelila Hankovi cárska vláda
               roku 1831 a komandérsky kríž
      <span class="emphasis">
       <em>
        radu sv. Anny
       </em>
      </span>
      roku 1846 („za
               horlivú účasť pri vedeckých podujatiach ministerstva osvety v odbore slovanskej
               filológie“).
     </p>
    </div>
   </div>
  </div>
 </body>
</html>
