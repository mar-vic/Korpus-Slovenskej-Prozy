<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2522944">
       </a>
       Turcico-tartarica crudelitas (Turecko-tatárska ukrutnosť)
      </h2>
     </div>
    </div>
   </div>
   <p>
   </p>
   <p>
    <sup>
     [
     <a class="footnote" href="#ftn.id2522957" name="id2522957">
      1
     </a>
     ]
    </sup>
   </p>
   <p>
    <span class="bold">
     <strong>
      1,[A1a]
     </strong>
    </span>
    <span class="emphasis">
     <em>
      V mene Ježiša, Amen!
     </em>
    </span>
   </p>
   <p>
   </p>
   <p>
    TURCICO-TARTARICA CRUDELITAS,
   </p>
   <p>
    to jest:
   </p>
   <p>
    UKRUTNOSŤ TURKOV A TATÁROV,
   </p>
   <p>
   </p>
   <p>
    <span class="emphasis">
     <em>
      do ktorej 3. septembra roku 1663 skrz všemúdre dopustenie najspravodlivejšieho
            Boha aj s veľkým počtom pobožných kresťanov sa neočakávane dostal, mocne bol v nej
            zachovaný a napokon bol z nej podivuhodne vyslobodený
     </em>
    </span>
   </p>
   <p>
    <span class="emphasis">
     <em>
      Štefan Pilárik, starší
     </em>
    </span>
   </p>
   <p>
    <span class="emphasis">
     <em>
      vtedy farár a senior v Senici v Uhorsku, ležiacej pod zámkom Branč, tohto času
            ale po štvrtom veľmi smutnom vyhnanstve teraz novozriadenej cirkvi a bohoslužby v
            Neusalzi v Meissensku oboch národností, z väčšej časti exulantov, kazateľ a
            duchovný.
     </em>
    </span>
   </p>
   <p>
    <span class="emphasis">
     <em>
      Na naliehavé a priateľské dožadovanie niekoľkých Bohu oddaných sŕdc znovu spísané
            a pripravené do tlače, všetkým pobožným kresťanským dušiam pre výstrahu, poučenie a
            napomenutie.
     </em>
    </span>
   </p>
   <p>
    Roku 1684.
   </p>
   <p>
   </p>
   <p>
    <span class="emphasis">
     <em>
      Jób, kap. 3. v. 25.
     </em>
    </span>
    <sup>
     [
     <a class="footnote" href="#ftn.id2523063" name="id2523063">
      2
     </a>
     ]
    </sup>
   </p>
   <p>
    <span class="emphasis">
     <em>
      Čoho som sa obával, to doľahlo na mňa a čoho som sa strachoval, to ma
            postihlo.
     </em>
    </span>
   </p>
   <p>
    — — — — —
   </p>
   <p>
    Budišín, tlač: Andrej Richter
    <span class="bold">
     <strong>
      |
     </strong>
    </span>
    <sup>
     [
     <a class="footnote" href="#ftn.id2523101" name="id2523101">
      3
     </a>
     ]
    </sup>
   </p>
   <p>
   </p>
   <p>
    <span class="bold">
     <strong>
      2,[A1b]
     </strong>
    </span>
    <span class="emphasis">
     <em>
      Leviticus 26, 33.
     </em>
    </span>
    <sup>
     [
     <a class="footnote" href="#ftn.id2523124" name="id2523124">
      4
     </a>
     ]
    </sup>
   </p>
   <p>
   </p>
   <p>
    „Ak ma nebudete poslúchať“, hovorí Pán, „tak vás rozptýlim medzi pohanov, za vami
         vytasím meč, takže vaša zem sa stane púšťou a vaše mestá rumoviskom.“
   </p>
   <p>
   </p>
   <p>
    <span class="emphasis">
     <em>
      Izaiáš 3, 16 a nasl.
     </em>
    </span>
   </p>
   <p>
   </p>
   <p>
    Pán hovorí: „Pretože dcéry Siona
    <sup>
     [
     <a class="footnote" href="#ftn.id2523168" name="id2523168">
      5
     </a>
     ]
    </sup>
    sú pyšné a chodia s pozdvihnutými hlavami, s nalíčenými tvárami, vykračujú a
         potulujú sa a majú nádherné topánky na nohách, Pán urobí lysými hlavy dcér Siona a Pán im
         odoberie ich šperky i sponky, spony, retiazky, náramky, čepce, ozdoby, lemovania, šnôročky,
         ozdoby na leme, náušnice, prstene, spony do vlasov, sviatočné šaty, plášte, závoje, mešce,
         zrkadlá, goliere, čipky, halienky, a miesto príjemnej vône nastane zápach a miesto pása
         bude povraz a lysina miesto kučeravých vlasov a miesto širokého plášťa úzka
            vrecovina.“
    <span class="bold">
     <strong>
      |
     </strong>
    </span>
   </p>
   <p>
   </p>
   <p>
    *
   </p>
   <p>
   </p>
   <p>
    <span class="bold">
     <strong>
      3,[A2]
     </strong>
    </span>
    Vysoko a prešľachetným, vysoko a veľmi
         ctihodným, vysoko a veľmi učeným i vysoko a veľmi múdrym pánom, pánom N. N.
   </p>
   <p>
    Mešťanostovi a radným pánom všetkých šiestich saských kniežacích miest
    <sup>
     [
     <a class="footnote" href="#ftn.id2523232" name="id2523232">
      6
     </a>
     ]
    </sup>
    v markgrófstve Horná Lužica, svojim vysokonakloneným patrónom a mocným
         priaznivcom na všetkých stranách,
   </p>
   <p>
    želám ja, nehodný služobník svojho Krista Pána, od Otca svetla a mocou drahého sv.
         Ducha, pokoj a radosť, dlhý život, stále zdravie, šťastlivé panovanie i všetko nanajvýš
         užitočné blaho na duši a tele, časné a večné.
    <span class="bold">
     <strong>
      |
     </strong>
    </span>
   </p>
   <p>
   </p>
   <p>
    *
   </p>
   <p>
   </p>
   <p>
    <span class="bold">
     <strong>
      4
     </strong>
    </span>
    Vysoko a prešľachetní, vysoko a veľmi ctihodní atď.
         páni páni.
   </p>
   <p>
   </p>
   <p>
    S touto „turecko-tatárskou ukrutnosťou“, ktorú som v skutočnosti pocítil, a viac ako
         treba, na svojich údoch a na celom tele, neprichádzam z čírej márnej samoľúbosti a ešte
         menej z osobnej ctižiadosti, aby sa o mne veľa rozprávalo a robili sa mi veľké poklony tu v
         mojom biednom a ťažkom životnom položení, alebo dokonca po mojom odchode na večnosť (na čo
         sa pripravujem každú hodinu), ale na neustále naliehanie a dožadovanie sa niekoľkých
         vysokopostavených osôb, ktoré sa veru zhrozili, keď som im o nej rozprával a ktoré už o tom
         načerpali nejaké vedomosti z môjho životopisu, spísaného pod titulom Currus Jehovae
         mirabilis. Týmto sú nesmierne a veľmi odporné — ako nábožným srdciam — všetky nehanebnosti,
         ktoré sa teraz stávajú obvyklými a dejú sa bez studu. Za nimi istotne príde neznesiteľný
         hnev boží a všelijaké tresty, ak nebude nasledovať úprimné pokánie. Niektoré už aj
         predchádzali, niektoré sa stávajú obvyklými. Lebo sekera sa kladie na korene divých
         stromov, kuša je natiahnutá
    <sup>
     [
     <a class="footnote" href="#ftn.id2523315" name="id2523315">
      7
     </a>
     ]
    </sup>
    a mieri a sú na to zhotovené smrtiace strely a pripravené šípy. Trasie sa vo
         mne moje srdce a poznávam, že som zlým, keď sa dívam a rozväzujem, aký celkom nepatrný je
         terajší svet. Hriechy prekliatej Sodomy a Gomory,
    <sup>
     [
     <a class="footnote" href="#ftn.id2523336" name="id2523336">
      8
     </a>
     ]
    </sup>
    hriechy nádherných miest Babylona
    <sup>
     [
     <a class="footnote" href="#ftn.id2523351" name="id2523351">
      9
     </a>
     ]
    </sup>
    a Jeruzalema,
    <sup>
     [
     <a class="footnote" href="#ftn.id2523371" name="id2523371">
      10
     </a>
     ]
    </sup>
    Týra
    <sup>
     [
     <a class="footnote" href="#ftn.id2523390" name="id2523390">
      11
     </a>
     ]
    </sup>
    a Bethsaidy
    <sup>
     [
     <a class="footnote" href="#ftn.id2523404" name="id2523404">
      12
     </a>
     ]
    </sup>
    atď. sú ako tu: strašné pohŕdanie slovom božím, sviatosťami a svätými
         bohoslužbami.
    <span class="bold">
     <strong>
      |5,[A3]
     </strong>
    </span>
    Váži sa a oceňuje hrozné
         modloslužobníctvo, nespravodlivosť, krvilačné tyranstvo, nenásytná lakomosť, samopaš,
         smilstvo a kurevníctvo, ľstivé úklady proti blížnym, lúpež, vražda, nádhera a pýcha atď.
         Väčšina ľudí sa nebojí hrešiť, ako keby nemali žiadnu vrchnosť ani na nebi ani na zemi a v
         krajine. Robia, čo sa im páči. Ach, ako málo je tých, ktorí majú vždy milého Boha pred
         očami a boja sa ho! Ako málo je tých, ktorí si okrem Boha vysoko vážia a ctia svoju pobožnú
         kresťanskú vrchnosť, rešpektujú ju, ako sa svedčí a prijímajú jej napomenutia, karhania,
         tresty a polepšujú sa! Ako málo je tých, pred očami ktorých sa trblietajú strašné kométy a
         ktorí sa obávajú, že po nich môže ešte ďalej nasledovať veľký vojnový požiar alebo
         nivočenie krajiny a ľudí, ako roku 1539
    <sup>
     [
     <a class="footnote" href="#ftn.id2523451" name="id2523451">
      13
     </a>
     ]
    </sup>
    a roku 1529,
    <sup>
     [
     <a class="footnote" href="#ftn.id2523468" name="id2523468">
      14
     </a>
     ]
    </sup>
    keď turecký krvavý pes Soliman obkľúčil mesto Viedeň v Rakúsku a pozabíjal veľa
         tisíc kresťanov a mladých ľudí zavliekol do najžalostnejšieho otroctva. To isté, ak nie
         horšie, stalo sa minulý rok
    <sup>
     [
     <a class="footnote" href="#ftn.id2523490" name="id2523490">
      15
     </a>
     ]
    </sup>
    po veľkej kométe, ktorá sa zjavila roku 1680. To môže mať za následok úmrtia
         veľkých pánov, veľké zmeny vo vládach. Roku 1557
    <sup>
     [
     <a class="footnote" href="#ftn.id2523506" name="id2523506">
      16
     </a>
     ]
    </sup>
    sa zjavila kométa, na čo nasledovala smrť Karola V., slávnej pamäti. Môžu prísť
         veľké suchá a povstať veľká drahota, čo sa dá pozorovať i tohto roku. Podobný suchý rok bol
         roku 1477, v ktorom zo sucha boli vypálené aj lesy, vyschnuté rieky a od prudkých víchric
         rozváľané mnohé vysoké pekné hory. Roku 1639 popri kométe-hviezde spadol z neba aj horiaci
         trám, na čo sa hneď vyskytol medzi ľuďmi a dobytkom hrozný mor.
    <span class="bold">
     <strong>
      |
     </strong>
    </span>
   </p>
   <p>
    <span class="bold">
     <strong>
      6
     </strong>
    </span>
    My sa dívame na takéto kométy ako skutoční kresťania
         a pokladáme ich po prvé, ako sa patrí, za neomylné znamenia blížiacich a uskutočňujúcich sa
         trestov na bezbožný svet, po druhé za príznak nastávajúceho súdneho dňa, po tretie za
         znamenia jestvujúcej milosti a láskavosti nášho Boha. Za to som považoval na prvý pohľad
         veľkú kométu roku 1680, ktorú mi ukázala v deň Jána evanjelistu
    <sup>
     [
     <a class="footnote" href="#ftn.id2506368" name="id2506368">
      17
     </a>
     ]
    </sup>
    o deviatej hodine večer Bohu oddaná duša, totiž (T. T.)
    <sup>
     [
     <a class="footnote" href="#ftn.id2506378" name="id2506378">
      18
     </a>
     ]
    </sup>
    pán Matej Göbeln, vtedy veľmi vážený starosta v Budišíne, ktorého i s celou
         šľachetnou a počestnou radou nech milostivo zachová najvyšší Boh v dlhotrvajúcom rozkvete,
         cti a hodnostiach. Kométa ma srdečne potešila a upokojila. Pritom som tiež povedal svoju
         mienku mnohým zbožným srdciam. Preto aj činíme správne a dobre, keď poznávame na kométach
         múdrosť a veľkú milosť Najvyššieho, že nás považuje za hodných toho, aby povzbudzoval naše
         ospalé srdcia k riadnemu pokániu, aby sme ho jediného ako nášho najmilšieho otca poslúchali
         a aby sme mu dôverovali ako deti.
   </p>
   <p>
    Tak chcem aj, nakoľko je to možné mne nehodnému, varovať svojím vlastným príkladom a
         skúsenosťami všetky pobožné srdcia zvlášť i všeobecne, najmä však ženské pohlavie — panie a
         panny, ktoré sa tu majú dozvedieť, ako Turci a Tatári s takýmto pohlavím nemilosrdne
         vyčíňali a hrozne zaobchádzali. I dnes sa nesprávajú ináč, kam len prídu. Áno, v týchto
         časoch sa chceme všetci dostať do rúk a padnúť k nohám Najvyššieho, pozdvihnúť k nemu
         srdcia, mysle a myšlienky v skutočnej ľútosti
    <span class="bold">
     <strong>
      |7,[A4]
     </strong>
    </span>
    a
         kajúcnosti, denne, každú hodinu a bez prestania prosiť, volať, nariekať a vzdychať, kvíliť
         a plakať, volajúc s kresťanskou cirkvou: „Pane Bože, daj nám milostivo pokoj v našich časoch!“
    <sup>
     [
     <a class="footnote" href="#ftn.id2506436" name="id2506436">
      19
     </a>
     ]
    </sup>
    atď., „Pán Ježiš Kristus, ty knieža pokoja!“
    <sup>
     [
     <a class="footnote" href="#ftn.id2506449" name="id2506449">
      20
     </a>
     ]
    </sup>
    atď., „Boh povstáva, aby jeho nepriatelia boli rozprášení“ atď., „Ach, príď!
         Ach, príď, ty veľký spomožiteľ“ atď., „Osloboď nás od všetkého zlého“ atď., „Ach, zostaň
         pri nás, Pán Ježiš Kristus“
    <sup>
     [
     <a class="footnote" href="#ftn.id2506471" name="id2506471">
      21
     </a>
     ]
    </sup>
    a tak ďalej.
   </p>
   <p>
    Z mojej strany ja, ktorého všemúdry Boh podivuhodne viedol a ktorého Pán, Pán nebies
         (absit vana gloriato),
    <sup>
     [
     <a class="footnote" href="#ftn.id2506495" name="id2506495">
      22
     </a>
     ]
    </sup>
    obdaril zo zvláštnej milosti „spiritu precum et benedictionis“,
    <sup>
     [
     <a class="footnote" href="#ftn.id2506508" name="id2506508">
      23
     </a>
     ]
    </sup>
    duchom modlitby a požehnania, nechcem zabudnúť splácať svoje dlhy vo dne v noci
         vysokopožehnanému Bohu so svojím malým húfikom a so zverenými mi cirkevníkmi, práve tak
         všeobecne pre potrebu celého drahého kresťanstva, ako aj zvlášť pre Jeho Kniežaciu
         Osvietenosť v Sasku, pána pána Jána Juraja III. (Tit. Tit. Tit.), ako môjho milostivého
         pána a hojne štedrého otca krajiny atď. a pre celý veľmi chvályhodný saský dom. Pritom si
         želám z hĺbky svojho srdca, aby všetci kresťania mohli správne spoznať dobrodenia veľkého
         Boha, ktoré im preukázal vo svojom najmilšom Synovi a aby moji cirkevníci, zhromaždení z
         mnohých miest, mali na pamäti, veľmi na to mysleli a uvažovali o tom, čo dobrého ich
         postretlo najmä tu v Neusalzi. Tu hneď po milostivo udelenom povolení od vysokourodzeného
         kniežaťa a pána, pána Jána Juraja II. (Tit. Tit. Tit.), osvieteného kurfirsta v Sasku atď.,
         teraz v Pánu pokojne a tíško odpočívajúceho,
    <span class="bold">
     <strong>
      |8
     </strong>
    </span>
    slobodne
         vykonávať náboženské obrady nezmeneného augsburského vyznania,
    <sup>
     [
     <a class="footnote" href="#ftn.id2506558" name="id2506558">
      24
     </a>
     ]
    </sup>
    ten istý láskavý Boh skrz mňa zriadil chudobným vyhnancom novú cirkev, novú
         bohoslužbu, novú duchovnú vinicu, ktorú títo môžu pestovať a zúčastňovať sa na pekných
         službách božích. Som si istý a nepochybujem, že tento náš Boh a najmilší Spasiteľ Ježiš
         Kristus, ktorý predtým z milosti ušetril naše hranice od moru, ušetrí i naďalej nás a celú
         krajinu, odvráti od nás nevýslovnú ukrutnosť pohanov, Turkov a Tatárov, nedopustí, aby sa
         dostali na naše územie, učiní, aby bolo od nás čo najďalej vzdialené nebezpečenstvo vojny,
         bieda hladu, mor a drahota a iné rany a tresty, stvorí mier a pokoj a dá tiež, aby sa pod
         zelenou ratolesťou ruty
    <sup>
     [
     <a class="footnote" href="#ftn.id2506603" name="id2506603">
      25
     </a>
     ]
    </sup>
    zelenali, kvitli a rodili plody. A toto všetko učiní pre slávu svojho mena.
         Amen.
   </p>
   <p>
    Teraz je mojou najposlušnejšou a najpokornejšou prosbou, aby vaše vysoko a prešľachetné,
         vysoko a veľmi ctihodné priazne ráčili chcieť milostivo a blahosklonne vziať a prijať toto
         jednoduché opísanie tureckej a tatárskej ukrutnosti a aby boli a zostali mojimi milostivými
         patrónmi a priaznivcami a po Bohu mocnými ochrancami a najláskavejšími živiteľmi pri mojom
         malom húfiku a malých príjmoch. Na každý pád takáto priazeň v mojej vysokej starobe je pre
         mňa veľmi potrebná. Po celý život budem pamätať vo svojej oddanej a najpodĺžnejšej
         povinnosti, ktorú mi prepožičala božia milosť, na vaše vysoko a prešľachetné priazne.
   </p>
   <p>
   </p>
   <p>
    Ponížený a najposlušnejší sluha a verný prosebník u Boha, Štefan Pilárik, starší,
         vyhnanec, vzrastajúcej novej kresťanskej vinice v Neusalzi kňaz a duchovný.
    <span class="bold">
     <strong>
      |
     </strong>
    </span>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2522957" name="ftn.id2522957">
        1
       </a>
       ]
      </sup>
      Turcico-Tartarica crudelitas — (lat.) turecko-tatárska ukrutnosť (o vpáde Turkov
               do Uhorska r. 1663)
     </p>
    </div>
    <div class="footnote">
     <p>
      <sup>
       [
       <a class="para" href="#id2523063" name="ftn.id2523063">
        2
       </a>
       ]
      </sup>
      <span class="emphasis">
       <em>
        Jób
       </em>
      </span>
      3, 25 —
      <span class="emphasis">
       <em>
        Jób
       </em>
      </span>
      (Kniha o Jóbovi),
               starozákonná básnická kniha, zaoberajúca sa otázkou utrpenia u spravodlivých
     </p>
    </div>
    <div class="footnote">
     <p>
      <sup>
       [
       <a class="para" href="#id2523101" name="ftn.id2523101">
        3
       </a>
       ]
      </sup>
      Andrej Richter — budišínsky kníhtlačiar
     </p>
    </div>
    <div class="footnote">
     <p>
      <sup>
       [
       <a class="para" href="#id2523124" name="ftn.id2523124">
        4
       </a>
       ]
      </sup>
      Leviticus 26, 33 —
      <span class="emphasis">
       <em>
        Leviticus
       </em>
      </span>
      (Kniha levitov), tretia kniha
               Mojžišova, obsahuje zväčša zákony kmeňa Léviho
     </p>
    </div>
    <div class="footnote">
     <p>
      <sup>
       [
       <a class="para" href="#id2523168" name="ftn.id2523168">
        5
       </a>
       ]
      </sup>
      dcéry Siona — izraelské ženy (Sion — časť Jeruzalema)
     </p>
    </div>
    <div class="footnote">
     <p>
      <sup>
       [
       <a class="para" href="#id2523232" name="ftn.id2523232">
        6
       </a>
       ]
      </sup>
      šesť saských miest — Budišín (Bautzen), Zhorelec (Görlitz), Žitava (Zittau), Lubaň
               (Lauban), Kamenec (Camnitz, Kamenz), Löbau
     </p>
    </div>
    <div class="footnote">
     <p>
      <sup>
       [
       <a class="para" href="#id2523315" name="ftn.id2523315">
        7
       </a>
       ]
      </sup>
      Kuša je natiahnutá… —
      <span class="emphasis">
       <em>
        Kniha žalmov
       </em>
      </span>
      7, 13 — 14
     </p>
    </div>
    <div class="footnote">
     <p>
      <sup>
       [
       <a class="para" href="#id2523336" name="ftn.id2523336">
        8
       </a>
       ]
      </sup>
      Sodoma a Gomora — mestá v Palestíne, ktoré boli zničené ohňom a sírou za hriechy
               obyvateľov (
      <span class="emphasis">
       <em>
        Genesis
       </em>
      </span>
      19, 24 a nasl.)
     </p>
    </div>
    <div class="footnote">
     <p>
      <sup>
       [
       <a class="para" href="#id2523351" name="ftn.id2523351">
        9
       </a>
       ]
      </sup>
      Babylon — hlavné mesto Babylónie, pri rieke Eufrat, zrúcané asýrskym kráľom
      <span class="emphasis">
       <em>
        Sanheribom
       </em>
      </span>
      (689 pred n. l.) a perzským kráľom
      <span class="emphasis">
       <em>
        Dareiom
       </em>
      </span>
      (514 pred n. l.)
     </p>
    </div>
    <div class="footnote">
     <p>
      <sup>
       [
       <a class="para" href="#id2523371" name="ftn.id2523371">
        10
       </a>
       ]
      </sup>
      Jeruzalem — hlavné mesto Palestíny, zrúcané babylonským kráľom
      <span class="emphasis">
       <em>
        Nabuchodonozorom
       </em>
      </span>
      (586 pred n. l.) a rímskym cisárom
      <span class="emphasis">
       <em>
        Titom
       </em>
      </span>
      (70)
     </p>
    </div>
    <div class="footnote">
     <p>
      <sup>
       [
       <a class="para" href="#id2523390" name="ftn.id2523390">
        11
       </a>
       ]
      </sup>
      Týros — fenické mesto, zrúcané
      <span class="emphasis">
       <em>
        Alexandrom Veľkým
       </em>
      </span>
      (332 pred n.
               l.)
     </p>
    </div>
    <div class="footnote">
     <p>
      <sup>
       [
       <a class="para" href="#id2523404" name="ftn.id2523404">
        12
       </a>
       ]
      </sup>
      Bethsaida — mesto v Galilei
     </p>
    </div>
    <div class="footnote">
     <p>
      <sup>
       [
       <a class="para" href="#id2523451" name="ftn.id2523451">
        13
       </a>
       ]
      </sup>
      roku 1539 — ide pravdepodobne o udalosti okolo r. 1539 (boje
      <span class="emphasis">
       <em>
        Jána
                  Zápoľského
       </em>
      </span>
      s Habsburgovcami o trón, spojenectvo Zápoľského s Turkami,
               turecký vpád do Budína r. 1541)
     </p>
    </div>
    <div class="footnote">
     <p>
      <sup>
       [
       <a class="para" href="#id2523468" name="ftn.id2523468">
        14
       </a>
       ]
      </sup>
      roku 1529 —
      <span class="emphasis">
       <em>
        Soliman II.
       </em>
      </span>
      (1495 — 1566) turecký sultán, zmocnil
               sa r. 1529 Budína a obliehal Viedeň
     </p>
    </div>
    <div class="footnote">
     <p>
      <sup>
       [
       <a class="para" href="#id2523490" name="ftn.id2523490">
        15
       </a>
       ]
      </sup>
      minulý rok — r. 1683, obliehanie Viedne
      <span class="emphasis">
       <em>
        Karom Mustafom
       </em>
      </span>
     </p>
    </div>
    <div class="footnote">
     <p>
      <sup>
       [
       <a class="para" href="#id2523506" name="ftn.id2523506">
        16
       </a>
       ]
      </sup>
      roku 1557 —
      <span class="emphasis">
       <em>
        Karol V.
       </em>
      </span>
      (1500 — 1558), rímsky cisár, zomrel r.
               1558
     </p>
    </div>
    <div class="footnote">
     <p>
      <sup>
       [
       <a class="para" href="#id2506368" name="ftn.id2506368">
        17
       </a>
       ]
      </sup>
      v deň Jána evanjelistu — 29. augusta
     </p>
    </div>
    <div class="footnote">
     <p>
      <sup>
       [
       <a class="para" href="#id2506378" name="ftn.id2506378">
        18
       </a>
       ]
      </sup>
      T. T. — skratka lat. titulus (podobne ako Tit.)
     </p>
    </div>
    <div class="footnote">
     <p>
      <sup>
       [
       <a class="para" href="#id2506436" name="ftn.id2506436">
        19
       </a>
       ]
      </sup>
      Pane Bože, daj nám milostivo… — nem. pieseň
      <span class="emphasis">
       <em>
        M. Luthera
       </em>
      </span>
     </p>
    </div>
    <div class="footnote">
     <p>
      <sup>
       [
       <a class="para" href="#id2506449" name="ftn.id2506449">
        20
       </a>
       ]
      </sup>
      Pán Ježiš Kristus… — nem. pieseň (Ludwig
      <span class="emphasis">
       <em>
        Helmbold, Tranovského
                  spevník
       </em>
      </span>
      , č. 819)
     </p>
    </div>
    <div class="footnote">
     <p>
      <sup>
       [
       <a class="para" href="#id2506471" name="ftn.id2506471">
        21
       </a>
       ]
      </sup>
      Ach, zostaň pri nás… — nem. pieseň (
      <span class="emphasis">
       <em>
        Nürnberger Gesangbuch
       </em>
      </span>
      —
               Norimberský spevník z r. 1611). I ostatné piesne sú nemeckého pôvodu
     </p>
    </div>
    <div class="footnote">
     <p>
      <sup>
       [
       <a class="para" href="#id2506495" name="ftn.id2506495">
        22
       </a>
       ]
      </sup>
      absit vana gloriatio — (lat.) nech je preč prázdne vystatovanie sa, bez hlúpeho
               vystatovania sa
     </p>
    </div>
    <div class="footnote">
     <p>
      <sup>
       [
       <a class="para" href="#id2506508" name="ftn.id2506508">
        23
       </a>
       ]
      </sup>
      spiritu precum et benedictionis — (lat.) duchom modlitby a požehnania
     </p>
    </div>
    <div class="footnote">
     <p>
      <sup>
       [
       <a class="para" href="#id2506558" name="ftn.id2506558">
        24
       </a>
       ]
      </sup>
      „nezmenené“ augsburské vyznanie — vyznanie viery ev. cirkvi, čítané verejne r.
               1530 v Augsburgu pred cisárom
      <span class="emphasis">
       <em>
        Karolom V.
       </em>
      </span>
      Neskôr
      <span class="emphasis">
       <em>
        Melanchton
       </em>
      </span>
      pozmenil niektoré články viery („zmenené“
               vyznanie)
     </p>
    </div>
    <div class="footnote">
     <p>
      <sup>
       [
       <a class="para" href="#id2506603" name="ftn.id2506603">
        25
       </a>
       ]
      </sup>
      pod zelenou ratolesťou ruty — podobne ako „veniec z ruty“ (časť saského
               znaku)
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506668">
       </a>
       Opísanie Turkov a Tatárov, ich ukrutnosti a páchaného tyranstva
      </h2>
     </div>
    </div>
   </div>
   <p>
   </p>
   <p>
   </p>
   <p>
    <span class="bold">
     <strong>
      9,[B1]
     </strong>
    </span>
    O Draculovi,
    <sup>
     [
     <a class="footnote" href="#ftn.id2506689" name="id2506689">
      26
     </a>
     ]
    </sup>
    sedmohradskom pánovi, dočítame sa v príslušných Históriách,
    <sup>
     [
     <a class="footnote" href="#ftn.id2506703" name="id2506703">
      27
     </a>
     ]
    </sup>
    akým bol veľmi hrozným zbesilcom a krvavým psom, lebo nielenže tureckým
         vyslancom, ktorí pred ním neobnažili svoje hlavy, dal prebiť klobúky cez ich hlavy silnými
         železnými ihlami, aby im pevne stáli, ale aj mnohým iným ľuďom dal prebodnúť telo kolmi na
         zvláštnom javisku. Tam sa potom šiel ráno prechádzať a prejavoval svoju čudnú rozkoš z ich
         trápenia a bolestí. Podobne mal byť takým ukrutným a tyranským Diomedes,
    <sup>
     [
     <a class="footnote" href="#ftn.id2506730" name="id2506730">
      28
     </a>
     ]
    </sup>
    ktorý nechal rozsekať ľudí a dal ich žrať svojim koňom, aby tým dychtivejšie
         mohli vo vojne napádať a trhať ľudí.
   </p>
   <p>
    Rovnako hrozné tyranstvo a krvilačnosť je ešte i dnes u všetkých barbarských národov,
         najmä u Turkov a Tatárov, ktorí ako aj iné krajiny a národy, tak tiež a predovšetkým milé
         Uhorsko a jeho obyvateľov, ktorí im po mnoho rokov nastavovali chrbát a bojovali proti nim
         udatne a mužne za celé kresťanstvo (ako je mnohým známe), naozaj často a veľakrát postihli
         najväčšími škodami a stratami — najmä však za našich čias roku 1663. A o ukrutnosti a
         tyranstve páchanom vtedy bez všetkého milosrdenstva chcem tu nakrátko pohovoriť
    <span class="bold">
     <strong>
      |,10
     </strong>
    </span>
    a zmieniť sa, nakoľko mi to bude možné, v troch etapách:
   </p>
   <p>
    Po prvé: Ako sa táto ukrutnosť páchala „in primo ingressu“,
    <sup>
     [
     <a class="footnote" href="#ftn.id2506773" name="id2506773">
      29
     </a>
     ]
    </sup>
    pri príchode a vpáde do milého Uhorska.
   </p>
   <p>
    Po druhé: Ako sa páchala „in progressu“,
    <sup>
     [
     <a class="footnote" href="#ftn.id2506788" name="id2506788">
      30
     </a>
     ]
    </sup>
    na svojom postupe a
   </p>
   <p>
    po tretie: Ako sa napokon páchala a končila „in egressu“,
    <sup>
     [
     <a class="footnote" href="#ftn.id2506802" name="id2506802">
      31
     </a>
     ]
    </sup>
    na svojom konci.
   </p>
   <p>
    Nech nie je Boh vzdialený od nás! Amen.
   </p>
   <p>
   </p>
   <p>
    Veľa strašných ukrutností a neopísateľného tyranstva navyčíňali a napáchali Turci a
         Tatári a s nimi iné barbarské národy „in primo ingressu“, pri príchode, keď totiž učinili
         do milého Uhorska prvý krok a vpád. Lebo keď jediný spravodlivý Boh sa už nemohol ďalej
         dívať a trpieť ohavné hriechy hriešneho ľudu, poslal do tejto krajiny toto mohutné a silné
         obrovské vojsko. A tak spomínaní Turci, Tatári a iné ukrutné a barbarské národy, ktorých
         jazyku sme nerozumeli, keď prešli cez rieku Dunaj do Nitrianskej stolice k pohraničnej
         osade Parkanu, a to s koňmi a mulicami, s veľa tisíc vozmi a všelijakou výzbrojou a
         vojenskými nástrojmi, a keď tam celkom vyhladili vybrané najlepšie jadro najvznešenejších
         udatných hrdinov, grófov, barónov a zemanov, mešťanov a pospolitého ľudu, napospol súcich a
         vyberaných do boja, narazili na niekoľko tisíc, ktorí mali klásť nepriateľovi prudký odpor,
         udreli na nich so strašnou zbesilosťou a zúrivosťou, s vreskotom a krikom, so streľbou a
         delami, pobili urodzených i neurodzených a neušetrili od striel a rúbania, od mečov a
         šípov, od dobodania, udusenia a hrdúsenia ani grófov ani barónov, ani svetských ľudí ani
         duchovných.
    <span class="bold">
     <strong>
      |11,[B2]
     </strong>
    </span>
    A tak, žiaľbohu, vyviazlo z nich
         odtiaľ veľmi málo. Potom stiahli z mŕtvych tiel šaty a nechali ich tam celkom nahé a
         obnažené, dorúbané, dosekané a žalostne doriadené ležať vo vlastnej krvi pod holým nebom,
         aby sa stali potravou vtákov v povetrí a divých zvierat v poli. Týmito tyranskými výčinmi
         doviedli skoro celé kráľovstvo do takej hroznej bázne, obáv, bojazlivosti a strachu, že
         všetci obyvatelia krajiny začali byť malomyseľnými a považovali sa za polomŕtvych, najmä
         keď žalostná bitka a zločin sa rozhlásili po ostatných pohraničných obciach, pevnostiach,
         mestách a dedinách. Tu nebolo počuť nič iného ako nesmierne veľký nárek a plač, bedákanie,
         nariekanie, vzdychanie a krik: „Ach, Bože! Ach, Bože! Čo to len večne bude? Ako sa len
         zachováme v tak veľkej biede a nebezpečenstve? Ach, ty spravodlivý Bože! Prečo si nás vydal
         do rúk nepriateľa?“ Tu zo srdca a bolestne žialili a oplakávali opustené ovdovené ženy
         svojich milých mužov, ktorí ich zanechali so zarmúteným srdcom, deti, synovia a dcéry
         oplakávali svojich otcov ako opustené sirôtky, bratia a sestry svojich bratov a podobne i
         priatelia, príbuzní, verní susedia svojich verných priateľov, že by sa mohol zľutovať tvrdý
         kameň a skala. Áno, nedá sa ani opísať, ako bolo možné niekoľkých takýchto vidieť a zrieť,
         pretože nechceli pripustiť k svojmu srdcu žiadnu útechu. A tak sa tu naplnilo, čo prorok
         Jeremiáš oznamuje vo svojich žalospevoch a nárekoch o popredných Izraela, keď hovorí:
         „Vzácne deti Siona, vážené ako zlato, ako sa teraz rovnajú hlineným hrncom, ktoré robí
         hrnčiar. Tí, čo predtým jedli tie najjemnejšie jedlá, teraz hynú na uliciach a cestách. Tí,
         čo predtým boli vychovaní v hodvábe,
    <span class="bold">
     <strong>
      |12
     </strong>
    </span>
    teraz musia ležať
         v hnoji. Ich postava bola ružovšia nad korále, ich výzor bol sťa zafír. Teraz však ich
         postava je tak tmavá ako čerň, že ich nemožno rozoznať na uliciach. Koža im visí na
         kostiach, ktoré sú také vysušené ako drevo.“
    <sup>
     [
     <a class="footnote" href="#ftn.id2506940" name="id2506940">
      32
     </a>
     ]
    </sup>
    Tu sa vyplnilo, čo drahý boží muž Mojžiš predpovedal izraelskému národu: „Ak
         nebudeš poslušný hlasu svojho Boha, tak ťa Pán porazí pred tvojimi nepriateľmi, po jednej
         ceste proti nim vytiahneš, a po siedmich cestách budeš pred nimi utekať a budeš rozprášený
         po všetkých ríšach na zemi. Tvoja mŕtvola sa stane potravou všetkému nebeskému vtáctvu,
         všetkým zvieratám na zemi a nikto sa nenájde, kto by ich zaplašil.“
    <sup>
     [
     <a class="footnote" href="#ftn.id2506963" name="id2506963">
      33
     </a>
     ]
    </sup>
    Ó žiaľ! Ó beda! Ó bôľ srdca! Ó zármutok! Veru, veru, udatní hrdinovia,
         šľachetní a vysokopostavení vodcovia, grófi a baróni boli bez ohľadu na osobu a vysoké
         postavenie tak hrozne doriadení, že sa nad nimi museli zhroziť aj ich najbližší a najmilší.
         Tu padla koruna kráľovstva, zvädla ozdoba krajiny atď. A to naplnilo jajkaním a bedákaním,
         žiaľom a bolesťou všetky mestá, všetky námestia, všetky ulice, všetky cesty, všetky domy,
         všetky miesta.
   </p>
   <p>
    Keď teraz títo ohavní obri, medvede, levy, leopardy a besniaci psi mali také víťazstvo
         takrečeno v rukách, nadobudli veľkú odvahu, a nemysleli iné, ako že kresťanský Boh sa
         zveril od ich rúk a že ich modla Mohamed im pomáha a víťazí miesto nich a dáva kresťanov do
         ich hroznej moci. Hneď vpadli zbesilo do okolitých miest, mestečiek a dedín, podpaľovali,
         pálili, obracali v popol a pustošili všetko, kam len prišli. Nešetrili vôbec nikoho, ani
         mladých ani starých, ani mužov
    <span class="bold">
     <strong>
      |13,[B3]
     </strong>
    </span>
    ani ženy, ani
         samodruhé ani dojčence, ani duchovných ani svetských ľudí. Tu nepomáhali ani modlitby ani
         prosby, ani úpenlivé prosenie ani vzdychanie, ani nárek ani plač. Veď niektorí boli
         žalostne zabití a usmrtení guľami a šípmi, mečmi a šabľami a udupaní a rozmliaždení, iní
         chytení, zviazaní, bití, zranení, rozlične týraní a mučení, ponajviac však určení a
         zadržaní do večného otroctva. Ó žiaľ! Ó beda! Ó hrôza! Tu, tu sa zas vyplnilo, čo sám Boh
         zveril skrz Mojžiša izraelskému národu: „Tvoji synovia a tvoje dcéry budú odovzdané inému
         národu, aby ich tvoje oči denne vyzerali a túžili po nich a v tvojich rukách nebude žiadna
         sila. Ty splodíš synov a dcéry, a predsa ich nebudeš mať, lebo budú chytené a odvlečené.“
    <sup>
     [
     <a class="footnote" href="#ftn.id2507040" name="id2507040">
      34
     </a>
     ]
    </sup>
   </p>
   <p>
    3. septembra o dvoch hodinách popoludní, keď sme sa v Senici domnievali, že nepriateľ je
         ešte veľmi ďaleko od nás, ba že sa obrátil späť po spáchaných zločinoch a získanej lúpeži,
         hoci dym zo spálenísk a zhorenísk, ktorý niektorí považovali za hmlu, pokrýval hory a doly
         a čoskoro celý kraj, jasne sme zbadali veľké množstvo Turkov, Tatárov a černochov na
         koňoch, ktorí leteli s veľkým hurhajom, vreskotom a krikom ako orly rovno k mestu Senici,
         podpálili domy na rohoch a nahnali obyvateľom taký strach a hrôzu, že tí nevedeli, čoho sa
         chopiť alebo čo nechať. Preto pobehávali sem a tam, nenachádzajúc žiadne bezpečné miesto,
         kde by sa mohli zachrániť. Svoju rodinu, a to svoju manželku, ktorá je teraz tu v Neusalzi
         čestne pochovaná a pokojne a tíško odpočíva v novovystavanom kostole, som veru v pravý čas
         poslal s tromi nedospelými deťmi rovno na zámok Branč,
    <span class="bold">
     <strong>
      |14
     </strong>
    </span>
    kam ju tiež Boh so svojimi svätými anjelmi bezpečne odprevadil. Ja som však ešte zostal,
         mieniac hneď prísť s istým barónom; príliš dlho som však čakal. Tento neverný barón,
    <sup>
     [
     <a class="footnote" href="#ftn.id2507100" name="id2507100">
      35
     </a>
     ]
    </sup>
    ktorý bol katolíckeho náboženstva a ktorý mi za svojho života spôsobil veľa
         zlého, keď videl veľké nebezpečenstvo, vysadol na svojho koňa a ušiel, zanechajúc mi koč s
         kočišom, slúžkou a dvoma koňmi. Keď som teraz nevedel, kam sa obrátiť, nastúpil som do koča
         a odjachal, mieniac ísť za ostatnými. Čo sa stalo? Dostali sme sa z mesta sotva na dva
         alebo tri výstrely z pušky, keď sa mi zrazu stratili moji sprievodcovia. A Tatári so svojím
         biednym brechotom a zavýjaním rozbehli sa tryskom za nami, zacieliac a vypustiac na mňa
         svoje šípy. Nebolo mi možné uniknúť, ale vietor zvláštnym riadením božím zahnal šípy späť a
         na strany, a ja som nebol žiadnym trafený, zranený, ani poškriabnutý. Tu títo prekliatci vo
         svojej surovosti, hľadajúc, čo by na mne ukoristili, obkolesili koč a zmocnili sa ho. Tu sa
         však treba zamyslieť nad prvým znamením zvláštnej starostlivosti predobrotivého Boha, keď
         On, láskavý Boh, vetrom odo mňa odohnal a odvrátil šípy, takže som zostal v bezpečí pred
         ich ostrím a hrotmi. „Hic coniurati venerant ad proelia venti“,
    <sup>
     [
     <a class="footnote" href="#ftn.id2507138" name="id2507138">
      36
     </a>
     ]
    </sup>
    vetry mi prišli na pomoc a bojovali miesto mňa.
   </p>
   <p>
    Keď som teraz musel prerušiť jazdu, nemohlo sa ani nič iného stať, iba že Pán ma
         odovzdal a zveril do ich rúk. Tu som sa veru sám utešoval, hovoriac kočišovi a slúžke:
         „Buďte pokojní a nestrachujte sa príliš. Lebo aj keď sa hneď staneme korisťou tých hrozných
         levov, predsa príde istotne raz túžobne očakávaný čas, že nás náš Boh vyslobodí z ich rúk a
         učiní zas voľnými a slobodnými, lebo „Spes confisa Deo nunquam confusa recedit““.
    <sup>
     [
     <a class="footnote" href="#ftn.id2507162" name="id2507162">
      37
     </a>
     ]
    </sup>
    Kto dúfa v Boha
    <span class="bold">
     <strong>
      |15,[B4]
     </strong>
    </span>
    a dôveruje mu, ten
         nikdy nepríde o česť. Keď sa nás teda zmocnili, vypriahli najprv kone, lebo s kočom nemohli
         ďalej. Potom zobrali najlepšie veci a zabalili ich. Napokon ma uchopili a zviazali mi ruky
         za chrbát ručníkom, lebo na moje šťastie nemali ani povraz ani remeň. To isté urobili
         kočišovi a slúžke a oboch posadili na jedného koňa, mňa však na druhého, a odcválali i s
         nami. Cestou, pretože som nestratil odvahu, ba ani mi neklesla (lebo môj Ježiš bol pri
         mne), a pretože ani žiadne rozčúlenie nevideli na mne divokí Tatári, vytiahol jeden svoj
         dvojsečný meč a udrel ma plochou stranou cez polovicu hlavy a chrbta. Nemyslel iné, iba že
         hlava je alebo už odťatá alebo na dva kusy. Vyznávam však pravdivo, že som tieto údery ani
         najmenej nepocítil, nevnímal som ani jednu jedinú bolesť. A nebol by to žiaden div, keby ma
         bol zachvátil strach a hrôza, bojazlivosť a malomyseľnosť. Ale, Bohu buď vďaka, bol vo mne
         radostný duch, ktorého mi nedalo moje telo a krv, ale sám môj Pán Ježiš. Týmto som sa vtedy
         utešoval a povzbudzoval k dobrej mysli: ako sa On nechal od pohanov chytiť a zviazať pre
         mňa a pre celé ľudské pokolenie. Utešoval som sa jeho putami a ranami, ktoré boli
         miliónkrát tvrdšie a ťažšie ako moje. Moje ruky boli stiahnuté a zviazané tkaným ručníkom,
         takže nepocítili celkom žiadne bolesti, ba ani prsty nenabehli krvou. Ale ruky môjho Pána
         Ježiša, ktoré boli ako zlaté prstene
    <sup>
     [
     <a class="footnote" href="#ftn.id2507209" name="id2507209">
      38
     </a>
     ]
    </sup>
    posádzané tyrkysom, boli zviazané remeňmi, lanami a povrazmi, takže z nich
         vymokala krv, nevinná, čistá, ružová krv. Údery rozdrásali a poranili jeho sväté telo,
         takže na ňom nezostalo nič celého,
    <span class="bold">
     <strong>
      |16
     </strong>
    </span>
    no moje hriešne
         telo ani najmenej nie. Ja som šiel, sediac na koni, môj Pán Ježiš musel pešo konať veľmi
         ťažký a tvrdý pochod do Jeruzalema, mesta vrahov. Ó, aký veľký to rozdiel!
   </p>
   <p>
    A keď sa teraz domnievali, že zlomili moju odvahu a nahnali mi strachu, hnali nás ďalej,
         pokrikujúc: „Handa! Handa!“
    <sup>
     [
     <a class="footnote" href="#ftn.id2507268" name="id2507268">
      39
     </a>
     ]
    </sup>
    A tak sme boli my úbohí zajatci v ten istý deň vedení jednu míľu cesty, a síce
         nie po hradskej, ale mimo nej, cez hory a doly, cez pne a tŕnie, vodu a močiare.
   </p>
   <p>
    Medzitým som myslel na svoju manželku a opustené dietky, ktoré som predtým — ako som bol
         hore spomenul — poslal na zámok Branč. Rozmýšľal som o veľkej biede, ktorá ich i mňa
         postihla, vzdychal som a oplakával horko a bolestne ich a svoje nešťastie, strasť a biedu.
         Veru nič iného neostáva tým, „quorum unum velle, unum nolle,“
    <sup>
     [
     <a class="footnote" href="#ftn.id2507302" name="id2507302">
      40
     </a>
     ]
    </sup>
    ktorí sa majú radi a sú si drahí, sú jednej mysli a srdca a nechcú byť od seba
         odlúčení ani na jeden okamžik — podľa výroku básnika:
   </p>
   <p>
   </p>
   <p>
   </p>
   <div class="literallayout">
    <p>
     <span class="emphasis">
      <em>
       Non dolor est maior, quam cum
      </em>
     </span>
     <sup>
      [
      <a class="footnote" href="#ftn.id2507331" name="id2507331">
       41
      </a>
      ]
     </sup>
     <br/>
     <span class="emphasis">
      <em>
       violentia Mortis,
      </em>
     </span>
     <br/>
     <span class="emphasis">
      <em>
       truculentia Martis,
      </em>
     </span>
     <br/>
     <span class="emphasis">
      <em>
       Unanimi solvit corda ligata fide (et amore).
      </em>
     </span>
     <br/>
     <br/>
     <span class="emphasis">
      <em>
       Kein Leid,
       <sup>
        [
        <a class="footnote" href="#ftn.id2507355" name="id2507355">
         42
        </a>
        ]
       </sup>
       kein Kreutz sich schwerer findt,
      </em>
     </span>
     <br/>
     <span class="emphasis">
      <em>
       Als wenn zwei Hertzen, die eins sind,
      </em>
     </span>
     <br/>
     <span class="emphasis">
      <em>
       Der Feind, Tod von einander trennt
      </em>
     </span>
     <br/>
     <span class="emphasis">
      <em>
       Auf Zeitlang, oder gar entwendt.
      </em>
     </span>
     <br/>
    </p>
   </div>
   <p>
   </p>
   <p>
   </p>
   <p>
    Nedá sa ani opísať, ako boli zdesení a zarmútení nad mojím zajatím, ako ich náhle
         zachvátili bolesti sťa rodičku nad neočakávanou smutnou zprávou a ako sa dlho nedali
         utešiť, čo môže aj pochopiť zbožné počestné srdce. Hneď sa našli aj škodoradostní ľudia,
         ktorí sa tešili z nášho nešťastia.
    <span class="bold">
     <strong>
      |17,[C1]
     </strong>
    </span>
    No i tu bolo
         mojou útechou, že môj a ich Ježiš bude ich otcom v takej biede a že ich bude mocne chrániť
         a obraňovať.
   </p>
   <p>
    Keď sme teda boli v plnom trysku, prišli sme zrazu k veľkej a hlbokej priekope. Tu padol
         kôň i so mnou do tohto bahnistého močiara tak, že som ležal pod ním a nemohol som zdvihnúť
         hlavu. Za nami idúci Tatári vo veľkom počte cválali vedľa mňa a nado mnou, a nebol by to
         žiaden div, keby ma bol tento veľký húf dočista rozmliaždil svojimi koňmi, alebo keby som
         sa bol v tomto blatistom bahne zadusil. To si myslel i sám Tatár. Keď už boli všetci preč,
         pristúpil ku mne ten, ktorý ma bol zajal, a vytiahol ma veľmi namáhavo i s koňom z
         priekopy. Tu som si spomenul na proroka Jeremiáša,
    <sup>
     [
     <a class="footnote" href="#ftn.id2507422" name="id2507422">
      43
     </a>
     ]
    </sup>
    ktorý bol tiež uvrhnutý do hlbokej bahnistej jamy. Potešoval som sa tiež
         žalostivými slovami môjho Pána Ježiša: „Voda mi stúpa až k duši, zapadám do hlbokého bahna,
         kde niet žiadneho dna.“
    <sup>
     [
     <a class="footnote" href="#ftn.id2504860" name="id2504860">
      44
     </a>
     ]
    </sup>
    Tu bolo zas možno badať zvláštne znamenie podivuhodnej starostlivosti
         Najvyššieho, pretože som sa celkom nepotopil.
   </p>
   <p>
    Keď sme teda toho istého dňa prišli veľmi neskoro na isté miesto, kde sa Tatári
         utáborili v nesmierne veľkom počte a každý staval vedľa seba do radu svoju korisť —
         kresťanov (jeden viac ako druhý), len teraz začal nárek, kvílenie a bedákanie, lebo
         niektorí lúpežní podpaľači odišli, podpálili blízko ležiace dediny a celkom ich obrátili v
         popol, niektorí sa pustili do mrzákov, chromých, slepých a zoslabnutých a rozsekali ich na
         drobné kúsky. Čoskoro sa začalo ohavné neslýchané prznenie a znásilňovanie žien a panien.
         Bolo počuť žalostný nárek
    <sup>
     [
     <a class="footnote" href="#ftn.id2504902" name="id2504902">
      45
     </a>
     ]
    </sup>
    a krik: „Ó beda! Ó beda nám! Ó veľké nešťastie! Ó veľká bieda! Ó, keby sme sa
         nikdy neboli narodili! Ach beda! Ach beda! Mať moja,
    <span class="bold">
     <strong>
      |18
     </strong>
    </span>
    prečo si ma počala vo svojom tele? Prečo si ma nosila pod svojím srdcom? Prečo si ma
         porodila?“ Druhé preklínali deň a hodinu, v ktorej sa narodili. Iné: „Prečo som sa
         nezadusila v tele matky? Prečo som nezomrela hneď po pôrode? Ó beda! Ó beda! Prečo som len
         prišla na svet? Prečo som sa neutopila v prvom kúpeli? Prečo som si dávno nezlomila krk,
         neobesila sa alebo neprebodla? Teraz by som odpočívala a nebola by som sa dostala do takej
         biedy, hanby, žiaľu a nešťastia a pohania by ma neprznili takto výsmešné a hanebne!“ A čo
         ešte len predchádzalo týmto žalostným slovám, ktoré bolo možné počuť, takže vlasy až dupkom
         vstávali! Ale krik a nárek im nemohol nič pomôcť. Násilníci sa im len vysmievali. A čím
         viac tieto odporovali a zdráhali sa, tým horšie s nimi zaobchádzali. Použili aj také
         násilie, že niektoré vyzerali ráno tak, ako keby ich trýznili a najstrašnejšie mučili.
         Niektoré mali tvár celkom rozmliaždenú a rozdrásanú, ba niektoré boli nájdené celkom mŕtve.
         Nešetrili a nenechali na pokoji ani tie, čo mali rodiť. Toto sa nedá oplakať ani žalovať
         trpkými slzami: Keď nejaká samodruhá mala rodiť a dieťa ešte len prichádzalo na svet,
         vyrvali tieto hrozné medvede takéto dieťa násilím, mrštili ho o zem alebo o skalu, vrhli sa
         na prsia rodičky, vycicali mlieko až do krvi, napokon odrezali prsia, odhodili a
         pripaľovali rozžeraveným železom alebo uhlíkmi. To bola ich náplasť na liečenie takýchto
         rán! Či to nie je najhroznejšia ukrutnosť? Či to nie je hnusná vražda? Či to nie je strašný
         neslýchaný čin? Nad tým by ľahko stratili svoje svetlo slnko i mesiac. Ó žiaľ! Ó bieda! Ó
         beda nad všetky bedy! Ó tyranstvo! Ó ukrutnosť! Na týchto sa
    <span class="bold">
     <strong>
      |19,[C2]
     </strong>
    </span>
    vyplnilo, čo hovorí vo svojich nárekoch prorok Jeremiáš:
         „Zhanobovali ženy Siona a panny v mestách Júdska.“
    <sup>
     [
     <a class="footnote" href="#ftn.id2505002" name="id2505002">
      46
     </a>
     ]
    </sup>
    <sup>
     [
     <a class="footnote" href="#ftn.id2505013" name="id2505013">
      47
     </a>
     ]
    </sup>
    Tu si opakovali, čo sa môže nájsť v tej istej kapitole: „Radosť nášho srdca
         končí, naše tance sa obracajú v žiaľ.“
    <sup>
     [
     <a class="footnote" href="#ftn.id2505029" name="id2505029">
      48
     </a>
     ]
    </sup>
   </p>
   <p>
    Keď už dokončili v samý večer tieto strašné, viac ako zverské ukrutné skutky, každý
         vyzliekol svojho zajatca z dobrých šiat a obliekol ho, naopak, do starých roztrhaných
         handár. A práve to isté sa stalo aj mne. Hrozný jednooký Tatár, ktorý mal na svojej tvári
         veľkú jazvu, ma vyzliekol celkom donaha a obnažil takto moje ničotné telo, že som sa nad
         tým nadmieru zarmútil a preľakol. Miesto kňazského kabáta, ktorý bol celkom nový, natiahol
         na mňa starý roľnícky odev bez košele a k tomu na nohy zablatené, nečisté pančuchy. Široký
         klobúk a topánky nechali tak, pretože im neboli dobré. Hoci sa toto obnaženie tela, lebo
         šaty boli celkom roztrhané a teda priesvitné, nadmieru a skrz-naskrz dotklo môjho srdca,
         predsa som to strpel a znova som sa utešoval príkladom môjho sladkého Ježiša. Považoval som
         ponižovanie za česť, pretože tomu istému môjmu milému Ježišovi nielenže vyzliekli jeho
         šaty, ale ho k tomu aj nahého priviazali o stĺp, bičovali ho a napokon pribili nahého na
         drevený kríž. Áno, keď mu vyzliekli šaty, najmä purpurový plášť, spôsobili mu, môjmu
         sladkému Ježišovi, nevysloviteľnú bolesť, pretože sa plášť celkom lepil v krvavých
         podliatinách a ranách a ružová krv vytekala prúdom. Tu sa vyplnilo na uhorských a
         moravských ženách, dievčatách a pannách, na dcérach Siona, ktoré neraz kráčali vo svojej
         nádhere s pozdvihnutými hlavami a ako pávy,
    <span class="bold">
     <strong>
      |20
     </strong>
    </span>
    nevediac,
         ako by mali dosť okrášliť a ozdobiť svoje mešce, čo prorokoval v horeuvedenom výroku prorok
         Izaiáš: „Pán urobí lysými hlavy dcér Siona, odoberie ich šperky a miesto príjemnej vône
         nastane zápach“
    <sup>
     [
     <a class="footnote" href="#ftn.id2505089" name="id2505089">
      49
     </a>
     ]
    </sup>
    atď. Čo možno teraz pozorovať na našich ženách? Či neprevláda a neprevládala
         pýcha, nádhera, vypínavosť od hlavy až po pätu, na celom tele, na ich pohyboch, na ich
         chôdzi, reči a činoch a najviac na ich šatstve a rozličnom odeve tak veľmi, že sa nedostáva
         dosť slov posťažovať si? Ó najmilšie srdcia! Dajte sa zavčasu varovať, aby sa vám nestalo
         to isté! Turci a Tatári, hoci sú práve zahnaní a porazení, predsa ešte nie sú porazení na
         hlavu a celkom vykynožení. „A Pán zvrhne mocných z trónu, pyšní sa mu nikdy nepáčili, ale
         pokorným dá milosť,“
    <sup>
     [
     <a class="footnote" href="#ftn.id2505123" name="id2505123">
      50
     </a>
     ]
    </sup>
    hovorí preblahoslavená Panna Mária a zbožná Judita. Kto by teda nevidel v
         takomto obnažení a strašnom zneucťovaní zúrivosť barbarských národov a ich hroznú, ukrutnú
         povahu a spôsob života? Nuž toľkoto o ukrutnostiach, ktoré páchali pri vpáde.
   </p>
   <p>
    Tak páchali tieto barbarské divé národy svoje nevýslovné tyranstvo a ukrutnosti „in
         progressu“, na svojom ďalšom pochode. Keď svitol milý deň a pohania sa chystali na svoj
         pochod, nemluvňatá sa veru čoskoro samy prezradili svojím krikom a plačom. Tí im dali
         pocítiť svoju zbesilosť a zúrivosť, pretože ich vyrvali matkám od pŕs, z náručia a lona,
         mrštili o zem a nemilosrdne roztrieskali o stromy a skaly, takže v okamžiku vypustili svoje
         nevinné dušičky. Istý otec
    <span class="bold">
     <strong>
      |21,[C3]
     </strong>
    </span>
    ukryl svoje milé
         dieťa, ktoré malo sotva štvrť roka, na svoje prsia za kazajku. Pretože sa však i toto
         prezradilo svojím plačom, pristúpil Tatár, chmatol milé dieťa za nohy, vydrapil ho
         nemilosrdne celý rozzúrený a hodil o kameň, takže tiež v okamžiku vypustilo dušu. A aké
         ďalšie ukrutnosti páchali na takýchto deťoch, nedá sa ani opísať! Sú takí zlí, že s deťmi
         sa nezaobchádzalo horšie ani za čias Herodesa,
    <sup>
     [
     <a class="footnote" href="#ftn.id2505189" name="id2505189">
      51
     </a>
     ]
    </sup>
    keď jeho vojaci tak žalostne pozabíjali betlehemské dietky. A čoskoro nato
         opustili svoj prvý tábor a pochodovali s nami obnaženými biednymi zajatcami ďalej cez Biele
         Hory k Hlohovcu čiže Fraštáku. A keď boli uprostred hustého lesa, zoslal na nich Pán veľké
         zdesenie a hoci ich nikto neprenasledoval, začali revať a zavýjať ako psi, že sa z toho
         ozýval celý les. My sme však nevedeli, čo to značí. Tu hnali ďalej svojím revom a surovými
         ranami úbohých zajatcov, takže v takom spechu niektorí boli zrazení koňmi, ako sa stalo aj
         mne, niektorí boli koňmi pošliapaní, niektorí aj vysilení od únavy vypustili svoju dušu,
         niektorí sa oslobodili a ušli odtiaľ. A takýto spech trval poldruha míle cesty, až sme sa
         dostali z lesa na rovné pole. Keď sme teda vyšli z lesa a zostala tu alebo tam ešte
         nepoškodená dedina alebo chalupa, nanovo ju podpálili a obrátili v popol. Keď postretli
         nejakého človeka, hneď stáli nad ním desiati alebo dvadsiati, sťali ho mečom, podržali
         svoje čiapky, zachytili krv a pili ju ako najlepšie červené teplé víno a takouto
         kresťanskou krvou napájali aj svoje kone, ako horespomínaný Diomedes.
   </p>
   <p>
    Večer pri západe slnka sme prišli k rieke Váhu. Nemohli sme dlho nájsť most.
    <span class="bold">
     <strong>
      |22
     </strong>
    </span>
    Keď sme k nemu konečne prišli, Tatári, poskakujúc na svojich
         koňoch, tvárili sa pred množstvom vojsk, ktoré bolo na jednej i na druhej strane, ako
         udatní hrdinovia, ktorí so sebou vedú veľkú korisť z kresťanov. Most bol však silne
         obsadený z oboch strán ozbrojenými tureckými kyrysníkmi. Sám vezír s veľkým počtom vojska
         táboril na šírom poli pri meste hneď pri moste. Tu nás viedli stredom a Turci nás posmešne
         vítali, vysmievali a uvádzali v posmech. Pokrikovali najmä na mňa, hovoriac: „Bre, bre,
         bre, disznó pap!“
    <sup>
     [
     <a class="footnote" href="#ftn.id2505267" name="id2505267">
      52
     </a>
     ]
    </sup>
    To značí: „Ty svinský kňaz!“ Poznali totiž, že som kňazom, podľa širokého
         klobúka, ktorý som mal na hlave, šermujúc svojimi blýskavými obnaženými mečmi a šabľami
         okolo mojej hlavy. Tu som si pomyslel: „Len teraz si sa dostal medzi levov, teraz si
         obklopený veľkými býkmi, obkľúčili ťa vypasené osly.“
    <sup>
     [
     <a class="footnote" href="#ftn.id2505304" name="id2505304">
      53
     </a>
     ]
    </sup>
    Ale tu bol zas mojou najlepšou a silnou pevnosťou a nádejou môj Pán Ježiš,
         ktorý musel vypočuť veľa vyhrážok a ktorého obkľúčili vo veľkom počte jeho nepriatelia. On
         ma ochraňoval, takže ma nepostihlo žiadne nešťastie a nebol som ani zranený na žiadnom úde.
   </p>
   <p>
    Keď sme prešli cez most na druhú stranu, Tatári sa utáborili pri močiari neďaleko od
         mesta. Ja som bol slabý a unavený, celý deň som nemal ani sústo ani glg studenej vody.
         Ochvíľu nás úbohých otrokov nútili jesť konské mäso, ktoré nebolo ani varené ani pečené, ba
         neosolené a neomastené. Ja som sa nad tým zhrozil, nemohol som sa naň ani pozrieť. Vodu nám
         doniesli z bahnistého močiara a kdekoľvek ju len našli. To bolo moje občerstvenie. Potom
         nás všelijako trápili a trýznili. Čoskoro ma pripútali ku kopytám koní aj s jednou slúžkou,
         s ktorou predtým verejne bez všetkej hanby súložili a smilnili. Tak sme museli bdieť až
    <span class="bold">
     <strong>
      |23,[C4]
     </strong>
    </span>
    do polnoci. Napokon nás uložili na zem dolu
         bruchom a vystretých, položili na naše chrbty sedlá, nahádzali na ne svoje zapáchajúce a
         hnijúce plášte a cestovné kabáty, obkolesili nás koňmi a potom si na nás sami políhali
         naprieč. Tu nesmel nikto celú noc ani plakať ani nariekať, ani sa modliť ani vzdychať, tým
         menej sa hýbať alebo pohnúť, lebo nás bili svojimi päsťami po hlavách a kde len mohli. A
         tak sme nemali žiadny pokoj ani vo dne ani v noci. Ó hrôza! Ó nepokoj!
   </p>
   <p>
    Na druhý deň v podvečer som stál pri ohni spútaný so slúžkou. Tu začala slúžka trpko
         plakať. Poloslepý Tatár sa domnieval, že som to ja, rozzúrený vzal zrazu zo stromu hrubý
         konár a bil ma tak divoko po pravej strane, nešetriac žiadny úd, že som myslel, že mám celý
         bok celkom rozmliaždený. Ale aj tu vravím pravdu, že som necítil ani údery ani bolesť,
         neotvoril som svoje ústa a ani som nezbadal ráno na celom svojom tele žiadne podliatiny
         alebo sinky. Tu je zas možné vidieť a pozorovať ukrutné tatárske srdce a myseľ a novú
         starostlivosť a láskavosť veľkého Boha ku mne — k svojmu sluhovi, ktorá ma nenechala
         skusovať, čo bolo nad moje sily. On mi bol veru verný, stál pri mne, zmierňoval, ba odnímal
         všetky moje bolesti. Ó láskavosť! Ó vľúdnosť! Ó dobrotivosť môjho Boha a Spasiteľa! Za to
         ho budem po celý svoj život ospevovať a oslavovať.
   </p>
   <p>
    Keď sa potom 7. septembra opäť zo všetkých strán zhromaždili národy rozbehané za lúpežou
         a koristením, začal sa 8. strašný a celkom neslýchaný zločin, a to pred táborom budínskeho
         vezíra. Keď bolo totiž v tých istých dňoch mnoho tisíc kresťanov ako dobytok nahnaných cez
         Váh a jeho mosty, zohnatých dokopy a zhromaždených zo všetkých strán a krajín, poväčšine
         však z Moravy,
    <span class="bold">
     <strong>
      |24
     </strong>
    </span>
    rozkázal vezír svojim pomocníkom, aby
         odišli a prezreli celý tábor, a všetkých, ktorí sú zo zajatcov slabí, nemí, slepí, hluchí,
         chromí, veľmi dobití alebo veľmi starí mužského a ženského pohlavia, aby zohnali na určené
         javisko čiže popravisko. Potom si dal predvádzať pred seba jedného po druhom a dával katom
         a dozorcom znamenie rukou, koho majú podľa neho zabiť alebo nechať nažive. Tu sa odohrávala
         strašná tragédia, z ktorej vyviazlo veľmi málo ľudí. Bolo ich tak vyše dvesto. Ja som nebol
         vtedy ďaleko od miesta vraždy. Počul som aj praskanie, ako boli jeden po druhom tak
         nemilosrdne zabíjaní, ale bedákanie som nemohol počuť a vnímať. Veď ich ústa boli hneď
         zapchaté a umlčané surovým zákazom a hrozbami. Ó žiaľ! Ó hrôza! Ó smútok!
   </p>
   <p>
    Po tomto zločine hneď obkľúčil s celým vojskom pevnosť Hlohovec a ostreľoval ju
         nesmierne vo svojej zlobe a zúrivosti, dúfajúc, že sa jej zakrátko zmocní, keďže predtým
         obetoval svojej modle Mohamedovi príjemnú obeť z tak nevinne preliatej kresťanskej krvi.
         Ale veľmi, veľmi sa mýlil! Jeho predsavzatie sa zvrátilo a pre udatný odpor a obranu
         tamojších kresťanských hrdinských bojovníkov musel celkom odstúpiť a odtiahnuť s hanbou a
         výsmechom. Tak mu posielali v ústrety a fŕkali do tváre hrubé a tvrdé guľky! Takýto výsmech
         a hanba ho učinili váhavým. A temer v ten istý čas dostal rozkaz, aby sa dostavil s celým
         vojskom pred Nové Zámky. A preto nasledujúceho dňa odtiaľ vyrazil s celým vojskom, lebo Boh
         mu určil cieľ až potiaľto a nie ďalej.
    <span class="bold">
     <strong>
      |25,[D1]
     </strong>
    </span>
    Predtým
         však dal dohnať za poháňačov dobytka ostatných mnoho tisíc kresťanov, ktorí tu boli zajatí
         hroznými Tatármi. Po jeho odchode popravených kresťanov oplakávali mnohými slzami a
         pochovali obyvatelia mesta, ktorí ešte zostali a museli sa dať k dispozícii v takejto
         potrebe. Tu možno zas vidieť a porozmýšľať o strašnom tyranstve a ukrutnosti barbarského
         národa. Ó beda! Ó hrôza! Ó strašný zločin! Ó túžba po krvi! Môj najmilší Pán Ježiš zas
         nedopustil, aby som sa dostal do takých vražedných spárov. Podarilo sa mi to podľa jeho
         neomylného výroku, ktorý znie takto: „Hoci ich padne tisíc po tvojom boku a desaťtisíc po
         tvojej pravici, predsa ťa to nepostihne.“
    <sup>
     [
     <a class="footnote" href="#ftn.id2505521" name="id2505521">
      54
     </a>
     ]
    </sup>
   </p>
   <p>
    Medzitým to Boh tak podivuhodne zariadil, že tri dni za sebou veľmi pršalo, takže sa
         rieka Váh veľmi vyliala. Preto sa Tatári veľmi obávali, že ich môže voda rýchlo zaplaviť.
         Odišli odtiaľ s nami úbohými zajatcami na vysokopoložený vinohrad, ktorý už bol obratý. Tu
         som si myslel, ja úbohý vysilený červík, ktorý musel v blate až po kolená kráčať dohora
         pešo vedľa koňa celý zarosený a zmoknutý, že by sa mohol nado mnou úbohým zajatcom zľutovať
         môj Boh a vyslobodiť ma na tomto vŕšku z moci Tatára. Keď sme teda vyšli hore, tu som
         pocítil vo svojom srdci a mysli zvláštne vzrušenie, odkiaľ som aj čerpal zvláštnu radostnú
         odvahu. „Erat mens praesaga boni,“
    <sup>
     [
     <a class="footnote" href="#ftn.id2505562" name="id2505562">
      55
     </a>
     ]
    </sup>
    že tento vŕšok mi istotne prinesie pomoc: Alebo ma Tatár zabije svojím mečom,
         alebo mu môj Pán Ježiš vnukne iné myšlienky. A práve pri takomto obťažnom výstupe som
         rozmýšľal ďalej so zvláštnou útechou a s posilneným duchom o ťažkom výstupe môjho Spasiteľa
         Ježiša Krista
    <span class="bold">
     <strong>
      |26
     </strong>
    </span>
    na horu Golgota, odkiaľ zostúpila spása
         všetkým, najmä veriacim ľuďom. Tak som sa tiež vtedy celkom oddal môjmu Ježišovi Kristovi,
         uňho boli všetky moje myšlienky. Čo sa stalo? Keď sme si trochu odpočinuli, Tatár dlho
         neodkladal, vyslobodil ma zo železných pút, osedlal dva kone, posadil sa na jedného a mňa
         na druhého a povedal mi: „Kritharba.“ To značí: „Pôjdeme na trh, tam ťa predám a odovzdám
         Turkom.“ Zliezli sme teda obaja koňmo vinohrad. Kôň podo mnou sa niekoľkokrát potkol, takže
         som trikrát cez neho preletel, ale božská sila bola tak mocná vo mne slabom, že som sa
         rýchlo pozberal a vstal, ináč by som bol dostal určite bitku. A tak pri jazde nadol som
         vzdychal veľmi vrúcne k môjmu najmilšiemu Ježišovi, aby sa snažil riadiť, sprevádzať a
         viesť myšlienky, cestu a myseľ Tatára, aby ma doviedol k takému pánovi, ako sa Jozef dostal
         k Putifarovi. Veď som sa nedomnieval iné, ako že ma Tatár istotne zavedie do tureckého
         tábora. Čo sa stalo? Môj Pán Ježiš, môj obzvláštny sprievodca, ktorý mi po celý čas
         pomáhal, viedol ho rovno do valašského tábora ku kresťanom gréckeho vyznania. A pretože
         Tatár bol oblečený v mojom kňazskom kabáte, vypínal sa v ňom, aby dodal lepšiu chuť k môjmu
         odpredaju a sám tiež predstúpil pred valašské knieža, ktoré ma práve chcelo vyslobodiť z
         rúk Tatára. Ale tam pri vojvodových dvoranoch stál mne dobre známy jezuita, menom páter Ján
         Lingo, o ktorom sa možno viac dočítať v mojom životopise pod titulom Currus Jehovae
         mirabilis a ktorého sem Tatári priviedli samého prvého. Pretože ma teraz spoznal, pristúpil
         ku kniežaťu a očiernil ma uňho, ako keby som bol najhorším z arcikacírov a nehodným, aby na
         mňa svietilo slnko
    <span class="bold">
     <strong>
      |27,[D2]
     </strong>
    </span>
    a aby ma nosila zem. Odvrátil
         teda odo mňa milé naklonené srdce. No, knieža urobil milosrdný skutok a rozkázal svojmu
         pohárnikovi, aby mi podal dúšok vína v pozlátenom pohári a bielu žemľu. Nápojom som sa
         osviežil, žemľu som si schoval za záňadrie. Od tohto valašského kniežaťa ma viedol Tatár
         ďalej do tábora a chválil sa pred všetkými, že ukoristil obzvlášť bohatého biskupa, ktorý
         za svoje prepustenie dá veľkú sumu peňazí. Tu pohol Boh srdcom jedného kapitána, menom
         Vulkuli, ktorý si ma prezeral veľmi túžobným zrakom a chcel ihneď s Tatárom uzavrieť kúpu.
         Tento požadoval dvesto ríšskych toliarov, onen mu ponúkal päťdesiat. To rozbesnilo a
         rozzúrilo Tatára, ktorý ma vo veľkom hneve strhol z koňa, chmatol za vlasy a vliekol vedľa
         koňa z tábora do poľa na diaľku dvoch alebo troch výstrelov z pušky. Tam sa zastavil a
         vytiahol svoj meč, aby ním zoťal moju hlavu. Tu som stál uprostred medzi smrťou a životom,
         no bez strachu a nezlomený, lebo smrť môjho najmilšieho Ježiša, na ktorého som myslel,
         celkom odňala trpkosť mojej smrti a spravila ju sladkou ako cukor. Ale počujte o zázraku
         nad zázraky! Keď Tatár vystrel svoju ruku s mečom a chcel sa na mňa vrhnúť, bola mu ruka
         zadržaná, jeho rameno zmeravelo. Celkom stratil rozum, tvár mal ako mŕtvola, triasol sa ako
         list. Napokon nechal svoju ruku klesnúť a upadol do mdlôb. Z ruky mu vypadol meč, ktorý som
         zodvihol a zastrčil do jeho pochvy. Keď prišiel ochvíľu k sebe, zaspieval hlasne a opakoval
         trikrát slovo „Bog, Bog, Bog“. Bez všetkých pochýb chcel tým povedať, ako mu zadržal ruku
         trojjediný kresťanský Boh, aby na mne, jeho nehodnom sluhovi, nespáchal svoj ukrutný úmysel
         a zločin.
    <span class="bold">
     <strong>
      |28
     </strong>
    </span>
    Mne to bolo celkom milé; veď som si veru
         zvolil radšej smrť, ako trpieť ďalej také nešťastie — predsa však všetko podľa milostivej
         vôle môjho Boha.
   </p>
   <p>
    Tu, tu som videl a skúsil naskutku, že môjmu najmilšiemu Ježišovi sa zachcelo udržať
         ďalej pri živote mňa nehodného sluhu, aby som kázal o jeho divoch, ktoré na mne konal od
         začiatku až doteraz, aby som trpel pre slávu jeho slova a mena všetky nebezpečenstvá, o
         ktoré aj nebola žiadna núdza odvtedy až po túto prítomnú hodinu. Aké totiž prenasledovania
         som vystál v Uhorsku od čias môjho podivuhodného vyslobodenia z rúk Tatára, koľkokrát a ako
         často môj život visel na vlásku, dobre poznajú z môjho životopisu všetci, ktorí ho čítali.
         A predsa tajných úkladov, ktoré sú najlepšie známe môjmu Bohu a najmilšiemu Ježišovi, som
         sa vôbec nedotkol. A tak ma pod svojou zvláštnou ochranou sprevádzal cez mnohé
         nebezpečenstvá do Nemecka, kam som bezpečne prišiel, pripustil ma do posvätného úradu v
         Neusalzi, ktorá vtedy bola ešte veľmi pustým miestom a mestečkom, pomohol mi aj zvláštnym
         vnuknutím sv. Ducha vystavať od základu nový kostol, vypestovať novú duchovnú vinicu,
         zriadiť nové bohoslužby po milostivom povolení blahej pamäti preosvieteného kurfirsta Jána
         Juraja II., nášho milostivého pána, pána a verného otca krajiny (Tit. Tit. Tit.), ktorý
         teraz spí tíško a blahoslavene v Ježišovi. Bože môj! Aké urážky, aký výsmech, aké posmešné
         slová som musel počúvať a aké prekážky znášať hneď na začiatku, kým mi Najvyšší (ktorému
         samotnému ku cti bol položený základný kameň, pomazaný mojimi slzami ako olejom a posvätený
         zbožným otčenášom) nepomohol milostivo dokončiť dielo — nedá sa ani opísať.
    <span class="bold">
     <strong>
      |29,[D3]
     </strong>
    </span>
    No môj Boh mi pomohol zo všetkého, lebo som vložil svoju
         dôveru v neho samého. Nehľadal som pri takom diele svoju slávu, ani svoj prospech (lebo i
         tu nazbierané almužny som obetoval a dal zväčša na toto dielo), ale iba božiu slávu,
         rozmnoženie a výstavbu kresťanskej cirkvi, rozšírenie mestečka a duševnú spásu a blaženosť
         mne zverených vyhnaneckých ovečiek. To bolelo starého zlého nepriateľa. Pokúšal sa preto
         všelijako prekážať takémuto dielu. Dostal sa však so svojimi prisluhovačmi do slepej
         uličky. My sme však ešte v božej priazni a milosti, chválime a velebíme Najvyššieho, kážeme
         jeho posvätné slovo, hľadáme nábožnou modlitbou spásu celej krajiny, pokoj a svornosť a
         najmä večne trvajúci rozkvet, šťastie, večne kvitnúci pokoj, rastúce požehnanie, triumf a
         víťazstvo proti všetkým nepriateľom a taktiež časnú a večnú radosť veľmi slávneho
         kniežacieho saského domu, nášho milostivého kurfirsta Jána Juraja III., Jeho
         Preosvietenosti (Tit. Tit. Tit.) nášho najmilostivejšieho pána, pána a otca krajiny, ako aj
         všetkých najmilších poddaných, dúfajúc v isté vyslyšanie.
   </p>
   <p>
    Čo ma ešte ďalej postretne v tomto smrteľnom živote, kým budem žiť, do akej akadémie a
         vysokej školy ma odo dneška zavedie môj najmilší učiteľ, nebeský lekár a profesor Ježiš
         Kristus, to vie on sám najlepšie, lebo ja som nebol len narodený, ale aj povolaný pre
         utrpenie. Chcem tu krátko pripomenúť (no prosím v najhlbšej poníženosti, aby sa to
         nezazlievalo mojej bezvýznamnej a pošetilej osobe), čo sa mi prihodilo ako štvorročnému
         chlapcovi. Hneď v noci, keď ma najprv moja najmilšia pani matka Anna Piláriková, rodená
         Mazurková, odporučila dňu ako vernému učiteľovi, podľa príkladu Anny, ženy Elkanovej a
         matky Samuelovej,
    <sup>
     [
     <a class="footnote" href="#ftn.id2505835" name="id2505835">
      56
     </a>
     ]
    </sup>
    prisnilo sa mi, že som ležal na zelenej
    <span class="bold">
     <strong>
      |30
     </strong>
    </span>
    lúke so svojím najmladším bratom Izaiášom Pilárikom, ktorý teraz odpočíva v Bohu, a že sa
         otvorili nebesia. Tu som videl Ježiša v jeho vznešenosti, ktorý na mňa volal týmito
         slovami: „Stephane! Stephane! Veni tu huc!“
    <sup>
     [
     <a class="footnote" href="#ftn.id2505868" name="id2505868">
      57
     </a>
     ]
    </sup>
    Ja som sa však naľakal, bál som sa a povedal som: „Istum, Domine, accipe istum!“
    <sup>
     [
     <a class="footnote" href="#ftn.id2505879" name="id2505879">
      58
     </a>
     ]
    </sup>
    Pán Ježiš mi však odpovedal: „Non hic, sed tu ad me venias!“
    <sup>
     [
     <a class="footnote" href="#ftn.id2505890" name="id2505890">
      59
     </a>
     ]
    </sup>
    A nato som sa prebudil a svitol milý deň. Keď som o tomto zjavení ráno tíško
         rozprával svojmu pánu otcovi, Štefanovi Pilárikovi, ktorý bol duchovným, prichádzali mu na
         myseľ zvláštne, pritom však blažené myšlienky. Položil svoju pravicu na moju hlavu a
         povedal: „Môj najmilší synu, Pán Ježiš ťa miluje. Ty však budeš musieť veľa trpieť pre
         slávu jeho mena. Uteš sa, bude ti pomáhať a zachráni ťa od všetkého zla!“ A tak pokropil
         moje líca svojimi horúcimi otcovskými slzami a požehnal ma. A to je pravdou. Môj nebohý
         najmilší brat sedel od mladosti v ružosade šťastia, až ho postihlo posledné zlo,
    <sup>
     [
     <a class="footnote" href="#ftn.id2505923" name="id2505923">
      60
     </a>
     ]
    </sup>
    všeobecné prenasledovanie v Uhorsku, no aj tak obdržal svoje malé dobro.
         Pretože ma samého môj najmilší Pán Ježiš povolal trpieť, hoci v spánku, tak som aj dobrej
         mysli, že mi dá tiež vytrvalosť — ako dosiaľ — k mojej blaženosti; nie však len mne, ale so
         mnou aj všetkým pravoverným kresťanským srdciam a tiež tým, ktorí mi tu v mojej núdzi a
         biednom položení prispeli radou a činom, výživou a potravinami a starali sa o mňa a o moju
         rodinu.
   </p>
   <p>
    Áno, poviem ešte a pochválim sa v Pánu, že ma môj najmilší Pán Ježiš udržal pri živote
         aj kvôli slabým vo viere a aby som priviedol na správnu cestu niekoľko blúdiacich a
         rozptýlených ovečiek. Božia sila neúčinkovala vo mne slabom totiž iba na začiatku môjho
         úradu,
    <span class="bold">
     <strong>
      |31,[D4]
     </strong>
    </span>
    keď sa obrátila istá dáma šľachtičná
    <sup>
     [
     <a class="footnote" href="#ftn.id2505965" name="id2505965">
      61
     </a>
     ]
    </sup>
    vychovaná ako kalvínka, počúvajúc na Zelený štvrtok so zvláštnou horlivosťou a
         zbožnosťou moju kázeň o Svätej večeri, a ktorá čoskoro potom v Nedeľu veľkonočnú verejne sa
         zriekla kalvínstva a nato prijala Prevelebnú sviatosť — ale aj po niekoľkých rokoch: Istého
         popredného grófa
    <sup>
     [
     <a class="footnote" href="#ftn.id2505992" name="id2505992">
      62
     </a>
     ]
    </sup>
    z veľmi urodzeného rodu Illésházyovcov, ktorý podobne skoro po svojom odpadnutí
         od nášho učenia pobožne počúval v deň sv. Trojice kázeň z kazateľnice o colníkovi a
         farizejovi (ktorá kázeň bola mojou próbnou kázňou za dvorného kazateľa na tom istom
         mieste), a ktorý ma aj povzbudil predtým skrz svojho verného komorníka k nadšeniu, osvietil
         Duch sv., takže začal trpko oplakávať svoje hrozné odpadlíctvo. Utešoval tiež pani grófku,
         bohumilú dušu a svoju vernú manželku, že nezotrvá dlho v poblúdení, čo sa aj stalo. O tom
         sa možno viac dočítať v mojom Currus Jehovae. K nemu by bolo možné prirátať v Uhorsku viac
         osôb. Pred piatimi rokmi sa prvý raz tu v Neusalzi zjavil v novom kostole istý slepec z
         Čiech, ktorý si prišiel vziať nejakú podporu ako chudobný človek. Tento sa zúčastnil
         obradov. Sedel na prahu kostolných dvier a počúval slovo božie so zvláštnou zbožnosťou. Ja
         som však pozoroval jeho vzrušenie, videl som aj jeho slzy. Po skončení bohoslužby ma
         nasledoval až do môjho domu, otvoril svoje srdce, ako sa mu veľmi páčila kázeň a či by som
         ho nechcel ďalej vyučovať v našom náboženstve. Hosť mi bol milý, potešoval som ho, že to
         rád a ochotne urobím. Držal som ho teda niekoľko dní u seba a urobil som dobrý skutok s
         pomocou sv. Ducha. Tu sa tomuto duševnému a telesnému slepcovi osvietili vnútorné oči
         zmyslov a obrátil sa. Potom po ôsmich dňoch dostal rozhrešenie a Prevelebnú
    <span class="bold">
     <strong>
      |32
     </strong>
    </span>
    večeru v prítomnosti celej cirkvi. Čo sa stalo? O niekoľko
         týždňov sa opäť ku mne vrátil a priviedol svojich starých rodičov, otca a matku i svoju
         ženu a svojich troch bratov, ktorí sa naraz obrátili a zostali neochvejní v poznanej
         pravde. A tak teda ten, ktorý bol telesne slepým, a teraz predsa duchovne osvieteným skrz
         sv. Ducha, spravil tiež duchovne vidiacimi svojich šestoro telesne vidiacich, no vnútorne
         zatemnených na rozume. A takto dobre uvádzal do života, čo Pán Ježiš povedal Petrovi: „Tu
         conversus confirma fratres tuos.“
    <sup>
     [
     <a class="footnote" href="#ftn.id2506010" name="id2506010">
      63
     </a>
     ]
    </sup>
    Podobná vec sa prihodila pred dvoma rokmi. Istý súkromný učiteľ v Čechách,
         ktorý čítal usilovne Lutherov katechizmus, chtiac z neho študujúcej mládeži prednášať niečo
         užitočného, bol tak osvietený sv. Duchom, že do svojho učenia, lebo je božie, dostal aj
         chuť. Prišiel ku mne, bol ďalej vyučovaný a napokon obrátený. Skoro po tom ho nasledoval
         jeho tesť, testiná, jeho žena, jej traja bratia a jedna sestra a niekoľko priateľov a
         príbuzných. Keď však učiteľa udali a prezradili u vrchnosti a medzitým jeho milá žena
         blažene zomrela pri pôrode, ušiel so svojím tesťom, testinou a jedným dieťaťom. Opustili
         všetko a usadili sa u nás. Tesť o štyri týždne pokojne a tíško usnul, pevný vo viere, a tak
         zomrel blažene v Kristu Ježišovi. Nechcem pripomínať, ako okrem týchto sa tu za desať rokov
         obrátilo vyše poldruhého sta ľudí a ešte oveľa viac bolo upevnených vo viere. To všetko
         spôsobil vo svojich krehkých nádobách a nástrojoch môj Pán Ježiš pomocou sv. Ducha. Preto
         chválim a oslavujem jeho dobrotu.
   </p>
   <p>
    Keď teda môj Boh a Pán zmenil Tatárovi srdce a myseľ, tento začal so mnou priateľskejšie
         rozprávať.
    <span class="bold">
     <strong>
      |33,[E1]
     </strong>
    </span>
    Povedal mi, že sa chce vrátiť späť a
         že by som mal len padnúť kapitánovi k nohám a žiadať od neho, aby priložil ešte tridsať
         ríšskych toliarov k ponúkaným päťdesiatim. Tak som mu tiež podobne vysvetlil, že by bolo
         oveľa lepšie vziať tri, štyri alebo päť ríšskych toliarov, ako zoťať moju hlavu a tak ju tu
         nechať ležať. Hneď potom ma chytil za ruku, zaviedol ma ku kapitánovi a nakladal so mnou
         priateľsky. Keď oznámil kapitánovi svoj návrh, ten hneď prišiel a podal mu osemdesiat
         ríšskych toliarov, pretože sa ho a tiež mnohých z tých, ktorí to videli, dotklo, ako hrozne
         so mnou Tatár zaobchádzal. Tu sa skončilo, čo postihlo moju osobu: zúrivosť a ukrutnosť
         Tatára. Moje nešťastie sa však predsa ešte neskončilo, hoci som mal pokoj a hoci ma celkom
         upokojil kapitán a jeho služobníci a práve tak zástava, na ktorej mi ukázali kríž s
         ukrižovaným Kristom, že som sa nedostal k pohanom, ale ku kresťanom. Predložili mi tiež na
         posilnenie pečenú sliepku a dúšok studeného vína. I tak som z nej nemohol zjesť ani jedno
         krídlo, pretože som mal žalúdok plný hnevu. Keď sme totiž vyrazili od Hlohovca a prišli k
         Novým Zámkom, kde Turci strašlivo útočili na túto pevnosť ohnivými guľami, granátmi
    <sup>
     [
     <a class="footnote" href="#ftn.id2578148" name="id2578148">
      64
     </a>
     ]
    </sup>
    a s celým vojskom, navštívil ma môj Boh ťažkou a nebezpečnou chorobou, ku
         ktorej sa tiež hneď naďabil zlý a nevolaný lekár, ktorý ma chcel liečiť na duši, a to hore
         spomínaný „pater sine matre“,
    <sup>
     [
     <a class="footnote" href="#ftn.id2578166" name="id2578166">
      65
     </a>
     ]
    </sup>
    jezuita Ján Lingo s jedným mníchom bosákom.
    <sup>
     [
     <a class="footnote" href="#ftn.id2578178" name="id2578178">
      66
     </a>
     ]
    </sup>
    Chceli mi násilím dať posledné pomazanie na moju vlastnú záhubu, aby z toho
         ťažili len vlastnú slávu. No nadarmo, lebo božia sila bola zas vo mne mocná, aby som mohol
         silne odporovať, ako o tom možno opäť čítať v Currus Jehovae mirabilis.
    <span class="bold">
     <strong>
      |
     </strong>
    </span>
   </p>
   <p>
    <span class="bold">
     <strong>
      34
     </strong>
    </span>
    Keď som sa teda trochu zotavil zvláštnou milosťou
         božou (pričom však nechýbalo ani úsilie ani starostlivosť môjho pána, ba aj felčiar,
         poctivý to človek, dával mi najlepšie lieky) a keď som nemal čo robiť, napadli ma všelijaké
         myšlienky, najmä ako so mnou naposledy zaobchádzal Tatár. Tu som uvažoval so zvláštnou
         zbožnosťou o spôsobe môjho Pána Ježiša, akým mi poskytol zvláštnu útechu a osvieženie.
         Myslel som na svoj ťažký pochod na vysokopoložený vinohrad a na ťažký pochod môjho Pána
         Ježiša na vysoký vrch Golgotu. Tento bol miliónkrát ťažší, pretože ho viedli na veľké
         pohanenie medzi dvoma lotrami, s ťažkým krížom, obťaženého ťarchou všetkých ľudských
         hriechov a celkom ukonaného, takže často padal na zem. Tu bol natiahnutý a pribitý na
         drevo, odlúčený od ľudí, vyzdvihnutý do výšky a usmrtený. Predtým ho však vysmievali a
         napojili myrhou,
    <sup>
     [
     <a class="footnote" href="#ftn.id2578240" name="id2578240">
      67
     </a>
     ]
    </sup>
    žlčou a octom. Mňa viedli medzi dvoma zajatými kresťanmi, odpočinul som si a
         keď ma sprevádzali do tábora medzi vojsko, posilnil a občerstvil som sa vo svojom hlade a
         smäde žemľou a výborným vínom a tak som bol udržaný nažive. Môj Pán Ježiš bol predaný a
         odovzdaný pohanom svojím vlastným učeníkom za tridsať strieborných, ja však pohanmi
         odovzdaný kresťanom za osemdesiat strieborných čiže ríšskych toliarov. Ó veľký rozdiel! Ó
         milosť nad milosti! Ó nevýslovná láskavosť môjho Pána Ježiša, ktorý ma tiež chcel spraviť
         účastníkom svojho utrpenia, aby som sa mohol pýšiť v jeho ranách! Teraz vezmem liečivý
         kalich a budem kázať o jeho ranách, kým budem žiť.
   </p>
   <p>
    Po tretie a naposledy páchali tieto barbarské národy svoju ukrutnosť a tyranstvo „in
         egressu“, na odchode. Keď boli teda zhromaždení pri Nových Zámkoch všetci zajatí kresťania,
         prišiel prísny príkaz a rozkaz od tureckého
    <span class="bold">
     <strong>
      -35,[E2]
     </strong>
    </span>
    bašu,
         vezíra a ostatných veliteľov, aby boli všetci mužskí pripravení s lopatami, motykami,
         sekerami, kopáčmi a inými nástrojmi zrovnať celkom so zemou hradby pevnosti. Aby som sa
         nedostal medzi nich, dal mi môj pán ostrihať vlasy podľa ich zvyku a aby som pri prehliadke
         nebol spoznaný ako zajatec, tak som bol tiež oblečený podľa ich spôsobu. Akú biedu, núdzu,
         strach a zármutok vytrpeli biedni zajatci, ktorí tam boli donútení a nahnaní násilím, koľko
         tisíc zostalo na hradbách a bolo zastrelených — videl som toho, žiaľ, až priveľa! A tak sa
         pokračovalo v streľbe a ostreľovaní delami, až boli kresťania v meste prinútení sa
         zachrániť, čiastočne i pre nedostatok potravín, a pretože nebolo žiadnej nádeje, že by
         skončilo obliehanie pevnosti. A tak generál gróf Forgách i jeho dôstojníci a vojaci dohodli
         sa s nepriateľom a opustili pevnosť, nie však bez sĺz a bez veľmi bolestne zarmútených
         sŕdc, lebo museli odovzdať túto kresťanskú pevnosť barbarskému národu, pohanom. Nedá sa tu
         ani opísať, s akou slávou a jasotom, so šalmajami,
    <sup>
     [
     <a class="footnote" href="#ftn.id2578324" name="id2578324">
      68
     </a>
     ]
    </sup>
    trúbami, pozaunami
    <sup>
     [
     <a class="footnote" href="#ftn.id2578333" name="id2578333">
      69
     </a>
     ]
    </sup>
    a píšťalami, s bubnami a poľnicami, s akými výkrikmi radosti a vreskotom,
         pýchou, namyslenosťou a okázalosťou tí vtiahli dnu! Čo zapríčinilo žiaľ na strane
         kresťanov, na to je ľahké poukázať; jedným slovom: Hriech! Hriech!
   </p>
   <p>
    Ó žiaľ! Ó beda! Ako tieto barbarské národy zúrili na konci, ako viedli a hnali v putách
         a železách do Turecka a Tatárska sťa nerozumný dobytok do surového otroctva skoro stotisíc
         kresťanov, mladých i starých, urodzených i neurodzených, mužov i ženy, nemôže vypovedať
         žiadny človek, žiadny jazyk! Tu títo tiež museli vytrpieť a vystáť všelijakú biedu, súženie
         a trýznenie. Ó, beda národu, ktorý sa dostal do ich pazúrov!
    <span class="bold">
     <strong>
      |
     </strong>
    </span>
   </p>
   <p>
    <span class="bold">
     <strong>
      36
     </strong>
    </span>
    Napokon chcem pripomenúť svoje podivuhodné
         vyslobodenie. Keď chcel Turek s celým svojím vojskom odpochodovať a odobrať sa do svojej
         krajiny, môj pán mi dal predtým spraviť biele hodvábne rúcho a oznámil mi, že o tri dni
         hodlajú dať sa na pochod do svojej krajiny. Tváril som sa síce potešený, no v srdci som
         vrúcne vzdychal k svojmu Bohu, aby mi poskytol radu a pomoc, aby som sa dostal k svojim
         opusteným najmilším. Tu povzbudil najvyšší Boh zbožného spomožiteľa Konštantína,
    <sup>
     [
     <a class="footnote" href="#ftn.id2578394" name="id2578394">
      70
     </a>
     ]
    </sup>
    jedného z najpoprednejších vojenských radcov valašského vojvodu, ktorý podľa
         svojho sľubu v ustanovený deň poslal o desiatej v noci svojich dvoch sluhov, aby ma
         odviedli. Hneď som vyšiel zo svojej chatrče, aby som pojedol so svojím pánom a dal som tým
         sluhom znamenie, aby ráčili počkať len chvíľočku opodiaľ. Šiel som potom za svojím pánom,
         ale tváril som sa pri jedle nesvoj, aby som sa len tým skôr mohol od neho dostať preč.
         Konečne mi povedal: „Pater, abi dormi.“
    <sup>
     [
     <a class="footnote" href="#ftn.id2578412" name="id2578412">
      71
     </a>
     ]
    </sup>
    Nato som vstal, zaželal mu dobrú noc a požehnal ho, on ma takisto. A odporúčal
         som sa i svoju cestu s bázňou a rozochvený milému Bohu. Prosil som ho, aby mi pomohol z
         núdze a nebezpečenstva kvôli sláve svojho mena, čo sa aj stalo. Potom som šiel do svojej
         chatrčky, zatvoril som za sebou dvierka a rýchle som odokryl vzadu dieru, ktorú som si
         prichystal cez deň v neprítomnosti svojho pána a jeho sluhov, vyliezol som ňou von a
         ponáhľal som sa po všetkých štyroch k poslom. Boh to tak zariadil, že ma sluhovia môjho
         pána vôbec nespozorovali. Poslovia ma však vzali za ruku a zaviedli ma natešení ku
         Konštantínovi, ktorého milé srdce sa naplnilo radosťou. Dal mi prideliť hneď desať jazdcov,
         ktorí stáli v pohotovosti, aby ma sprevádzali na určité bezpečné miesto, nech neutrpím
         žiadnu telesnú úhonu, v opačnom prípade by to zaplatili životom.
    <span class="bold">
     <strong>
      37|[E3]
     </strong>
    </span>
    Nesmeli sa ani vrátiť bez môjho súhlasu. Potom som vsadol na koňa,
         rozlúčil som sa nie bez sĺz s pobožným pánom a pýtal som sa ho, ako mám predsa splatiť takú
         dôveru a lásku. Povedal: „Mi pater, nihil abs te expeto, praeter tuas preces et lacrimas.“
    <sup>
     [
     <a class="footnote" href="#ftn.id2578469" name="id2578469">
      72
     </a>
     ]
    </sup>
    Tieto totiž bez všetkej pochybnosti pohli jeho srdce k milosrdenstvu. Napokon
         vzal jeden dukát a podaroval mi ho.
   </p>
   <p>
    Tak sme teda šli cez nebezpečné močiare, v ktorých museli kone plávať. Keď sme potom
         prišli k Dunaju a z druhej strany z diaľky ma videli cisárski vojaci, ktorí podliehali
         talianskemu čiže vlašskému veleniu, a keď som im dal znať, že som bol prepustený ako zajatý
         kresťan, nastúpili niekoľkí do lode a previezli ma na druhú stranu. Veliteľ stál na brehu,
         prijal ma zdvorilo a priateľsky, uviedol ma do svojho príbytku a na všetko sa vyzvedal: ako
         som sa vyslobodil, aký je stav tureckého vojska a tábora a pod. Večer ma skvele pohostil.
         Víno veľmi dobre padlo znavenému srdcu a osviežilo ma. Na druhý deň ma dal sprevádzať na
         svojom koči ozbrojeným sprievodom do Komárna s odporúčaním na generála grófa Buchheima.
         Tento urobil tiež, čo sa sluší. Dal doniesť v hojnosti jedlo a nápoj a objednal loď, ktorá
         ma i so štyridsiatimi osobami dopravila do Rábu. Aké len nebezpečenstvo povstalo na Dunaji,
         keď sme sa plavili, nemožno ani opísať, lebo víchor pokryl vlnami loď, a tak podivuhodne
         nás zachránil náš Pán Ježiš! Ako som prišiel do rábskej pevnosti, ako ma tam prijal istý
         uhorský kňaz a niektorí mešťania, ako som bol odtiaľ sprevádzaný do Óváru, Kittsee,
         Prešporka a ako som sa napokon dostal domov a tam bol prijatý a privítaný urodzenými i
         neurodzenými, nájde obšírne bohumilý čitateľ opäť v mojom životopise Currus Jehovae
         mirabilis. Bol som teda zvláštnou starostlivosťou
    <span class="bold">
     <strong>
      |38
     </strong>
    </span>
    jedine velebného trojjediného Boha zázračne a blažene oslobodený, sprostený, uvoľnený a
         zbavený tatárskeho násilia, tureckej ukrutnosti a tyranstva barbarských národov.
   </p>
   <p>
    Teraz ďakujem Bohu, ktorý spravil veľký zázrak na samom konci a ktorý mňa od narodenia
         držal pri živote a činí nám všetko dobré. Nech nám všetkým dá radostné srdce a nech vždy
         dáva pokoj v našich časoch v Izraeli, v celom kresťanstve, najmä pod kresťanskými
         evanjelickými vládcami, kráľmi, kurfirstmi a kniežatmi, predovšetkým však pod naším
         milostivým pánom kurfirstom, pánom Jánom Jurajom III., Jeho Osvietenosťou (Tit. Tit. Tit.),
         pod kresťansky najláskavejším otcom krajiny, naším najmilostivejším pánom a následníkom,
         aby rytierske palmy víťazstva — ako pred rokom pri tvrdo obliehanom a mocne dobývanom meste
         Viedni Turkami atď.
    <sup>
     [
     <a class="footnote" href="#ftn.id2578558" name="id2578558">
      73
     </a>
     ]
    </sup>
    — i ďalej po všetky časy mohli sa skvieť, žiariť, dobývať víťazstvá, víťaziť a
         triumfovať proti dedičnému nepriateľovi Krista a Kristovho mena, ako aj proti nepriateľom,
         zrieknuvším sa čistého učenia a proti prenasledovateľom, a aby jeho milosť zotrvala stále
         pri nás a spasila nás a našich potomkov, kým budeme len žiť. Ja za svoju osobu vyznávam
         radostne pred všetkými, že sa mne, nehodnému sluhovi môjho Pána Ježiša Krista, v mnohom
         vodilo ako Bohu milému človeku, ktorý bol neraz veľmi blízko smrti a jeho život takmer
         klesol do hlbín. Bol som často a mnohokrát obkolesený nepriateľmi ako Elizeus v Dotaine.
         Hľadal som pomoc a nenašiel som žiadnu. Na pomoc mi prišiel len môj Pán Ježiš, stál pri mne
         a nedopustil, aby som sa stal korisťou bezbožníkov, takže som bol aj nezvyčajne oslobodený
         z rúk pohanov. Preto tak chválim svojho Boha i v tejto krajine po mojom veľmi smutnom
         štvrtom vyhnanstve, velebím jeho dobrotivosť a vzdávam vďaku jeho nádhernému menu.
         Rozprávam a kážem o jeho zázrakoch. Áno, budem mu vzdávať vďaky, oslavovať ho, slúžiť mu,
         ospevovať ho a kázať o ňom po celý svoj život. Ó ty, Pán Ježiš, môj najmilší Immanuel,
    <span class="bold">
     <strong>
      |39,[E4]
     </strong>
    </span>
    môj najdrahší poklad, moja najsladšia útecha
         na zemi, pomôž mi, aby som to dokončil pomocou drahého sv. Ducha! Amen, v tvojom mene, môj
         Pán Ježiš! Amen, amen, amen!
   </p>
   <p>
    Moje úprimne zmýšľajúce kresťanské srdce teológa sa tiež obracia na všetky pobožné, iba
         Bohu oddané duše: Buďte, ó buďte všetci varovaní, práve tak všeobecne ako zvlášť! Vy, ktorí
         sedíte vo vysokých poctách a ktorých vyzdvihol Boh! Vy, ktorí slúžite v nižších stavoch a
         stojíte druhým k službám! Vy svetskí vladári a mocnári! Vy dôstojníci, radcovia a úradníci!
         Vy duchovní učitelia a poslucháči, mužovia a ženy, mladí a starí atď.! Slúžte Pánu v
         strachu a tešte sa v bázni! Bozkávajte Syna, aby sa nehneval! Bojte sa Boha a vzdávajte mu
         česť! Vzdávajte mu vďaky, oslavujte jeho meno! Vezmite na seba jeho jarmo, neste ho
         trpezlivo a držte ticho! Vytrvajte, neustaňte, vydržte vo všetkých bolestiach, zármutku,
         núdzi, biede, kríži, prenasledovaní a protivenstvách, v láske i bolesti, v núdzi a smrti!
         Buďte deťmi pokoja vo všetkých stavoch a každý nech čaká na svoje povolanie ako verný boží
         hospodár! Veďte bohumilý, svätý, počestný, slušný život! Pospolitý ľud nech sa drží božieho
         slova, nech si ctí vysoko obe vrchnosti a nech ich poslúcha! Tak vám bude váš a môj Boh
         naklonený. Milostivo odvráti každé zlo od vás, od vašej krajiny, od vášho národa. Vyleje
         svoj spravodlivý hnev a zlosť na cudzincov, ktorí ho nepoznajú. Všetkých nepriateľov odrazí
         a bude proti nim bojovať, zrazí ich k zemi a zničí, a tak ich vykynoží a zahanbí. Dá vašej
         zemi jarný i jesenný dážď, spraví ju úrodnou, zaopatrí hojnosťou chleba a vína, dá pokoj a
         požehná i na duši a na tele, majetku a imaní, cti a hodnostiach a napokon vovedie víťazne a
         triumfálne do nebeskej slávy a nádhery. A v žiadny čas nezabudnem prosiť najvyššieho Boha,
         aby som toto dosiahol od Najvyššieho.
   </p>
   <p>
    Preláskavé
    <span class="bold">
     <strong>
      |40
     </strong>
    </span>
    a naklonené srdcia nech teraz ráčia
         vziať a prijať s radosťou a priateľskou mysľou tento maličký dar odo mňa nepatrného a
         nehodného a nech dovolia láskavo, aby ich žriedlo, ktoré preteká od bohatého božieho
         požehnania, ovlažovalo aj moju púšť. Amen! Boh s nami všetkými! Dominus noster et nos Dei!
    <sup>
     [
     <a class="footnote" href="#ftn.id2578698" name="id2578698">
      74
     </a>
     ]
    </sup>
    Alleluja! Nech iba Bohu na nebi patrí česť! Amen! Alleluja! Amen!
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506689" name="ftn.id2506689">
        26
       </a>
       ]
      </sup>
      Draculus —
      <span class="emphasis">
       <em>
        Drakul
       </em>
      </span>
      , valašské knieža
     </p>
    </div>
    <div class="footnote">
     <p>
      <sup>
       [
       <a class="para" href="#id2506703" name="ftn.id2506703">
        27
       </a>
       ]
      </sup>
      Histórie — možno ide o knihu Filipa
      <span class="emphasis">
       <em>
        Melanchtona
       </em>
      </span>
      a Gašpara
      <span class="emphasis">
       <em>
        Pevcera Chronicon Carionis
       </em>
      </span>
      (Kronika Cariona, Wittenberg
               1572)
     </p>
    </div>
    <div class="footnote">
     <p>
      <sup>
       [
       <a class="para" href="#id2506730" name="ftn.id2506730">
        28
       </a>
       ]
      </sup>
      Diomedes — v gréckom bájosloví kráľ Bistonov, ktorý živil svoje kone mäsom
               cudzincov
     </p>
    </div>
    <div class="footnote">
     <p>
      <sup>
       [
       <a class="para" href="#id2506773" name="ftn.id2506773">
        29
       </a>
       ]
      </sup>
      in primo ingressu — (lat.) pri prvom vkročení, pri príchode
     </p>
    </div>
    <div class="footnote">
     <p>
      <sup>
       [
       <a class="para" href="#id2506788" name="ftn.id2506788">
        30
       </a>
       ]
      </sup>
      in progressu — (lat.) na postupe, na ďalšom pochode
     </p>
    </div>
    <div class="footnote">
     <p>
      <sup>
       [
       <a class="para" href="#id2506802" name="ftn.id2506802">
        31
       </a>
       ]
      </sup>
      in egressu — (lat.) pri odchode
     </p>
    </div>
    <div class="footnote">
     <p>
      <sup>
       [
       <a class="para" href="#id2506940" name="ftn.id2506940">
        32
       </a>
       ]
      </sup>
      Vzácne deti Siona… —
      <span class="emphasis">
       <em>
        Jeremiášove Náreky
       </em>
      </span>
      4, 2; 5; 7 — 8
     </p>
    </div>
    <div class="footnote">
     <p>
      <sup>
       [
       <a class="para" href="#id2506963" name="ftn.id2506963">
        33
       </a>
       ]
      </sup>
      Ak nebudeš poslušný… —
      <span class="emphasis">
       <em>
        Deuteronomium
       </em>
      </span>
      (Druhozákon) 28, 25 —
               26.
      <span class="emphasis">
       <em>
        Deuteronomium
       </em>
      </span>
      , piata kniha Mojžišova, obsahuje náboženské
               zákony.
     </p>
    </div>
    <div class="footnote">
     <p>
      <sup>
       [
       <a class="para" href="#id2507040" name="ftn.id2507040">
        34
       </a>
       ]
      </sup>
      Tvoji synovia… —
      <span class="emphasis">
       <em>
        Deut.
       </em>
      </span>
      28, 41 — 42
     </p>
    </div>
    <div class="footnote">
     <p>
      <sup>
       [
       <a class="para" href="#id2507100" name="ftn.id2507100">
        35
       </a>
       ]
      </sup>
      Tento neverný barón — Ján Majthényi
     </p>
    </div>
    <div class="footnote">
     <p>
      <sup>
       [
       <a class="para" href="#id2507138" name="ftn.id2507138">
        36
       </a>
       ]
      </sup>
      Hic coniurati… — (lat.) Tu prišli do boja vzbúrené vetry
     </p>
    </div>
    <div class="footnote">
     <p>
      <sup>
       [
       <a class="para" href="#id2507162" name="ftn.id2507162">
        37
       </a>
       ]
      </sup>
      Spes confisa Deo… — (lat.) Nádej vložená s dôverou v Boha nikdy sa nevráti
               zahanbená
     </p>
    </div>
    <div class="footnote">
     <p>
      <sup>
       [
       <a class="para" href="#id2507209" name="ftn.id2507209">
        38
       </a>
       ]
      </sup>
      ruky… ako zlaté prstene… — porovnanie z
      <span class="emphasis">
       <em>
        Piesne piesní
       </em>
      </span>
      5, 14.
      <span class="emphasis">
       <em>
        Pieseň piesní
       </em>
      </span>
      , pripisovaná kráľovi
      <span class="emphasis">
       <em>
        Šalamúnovi
       </em>
      </span>
      (973 — 930 pred n. l.), vznikla asi po začiatku
               VIII. stor. pred n. l. Líči ľúbostné city medzi mužom a ženou, čo cirkev vykladá ako
               alegóriu (napr. láska Krista k cirkvi).
     </p>
    </div>
    <div class="footnote">
     <p>
      <sup>
       [
       <a class="para" href="#id2507268" name="ftn.id2507268">
        39
       </a>
       ]
      </sup>
      Handa! — staroturecké slovo, značí „kde?“ Pravdepodobne má byť „hajda“, „hajdy“
               (vpred!, ber sa!). Porovnaj balkánske „hajdy“ (bulh. „chajdy“), t. j. „vpred!“, „ber
               sa!“ a pod.
     </p>
    </div>
    <div class="footnote">
     <p>
      <sup>
       [
       <a class="para" href="#id2507302" name="ftn.id2507302">
        40
       </a>
       ]
      </sup>
      quorum unum velle… — (lat.) z ktorých každý to isté chce, to isté nechce
     </p>
    </div>
    <div class="footnote">
     <p>
      <sup>
       [
       <a class="para" href="#id2507331" name="ftn.id2507331">
        41
       </a>
       ]
      </sup>
      Non dolor est maior… — (lat.) Niet väčšej bolesti, ako keď násilná smrť, divoká vojna rozlúči svorné srdcia, spojené dôverou a láskou
     </p>
    </div>
    <div class="footnote">
     <p>
      <sup>
       [
       <a class="para" href="#id2507355" name="ftn.id2507355">
        42
       </a>
       ]
      </sup>
      Kein Leid… — (nem.) Žiadny bôľ, žiadny kríž nie je ťažší, ako keď dve srdcia, ktoré sú jedno, odlúči nepriateľ, smrť jedno od druhého na dlhý čas, alebo celkom odcudzí. Porovnaj tie isté verše v interpretácii
      <span class="emphasis">
       <em>
        S. Chalupku
       </em>
      </span>
      , a to v jeho pohrebnej kázni
      <span class="emphasis">
       <em>
        Slzavé kvílení vdov a sirôtků
       </em>
      </span>
      (Trenčín 1658): „Non dolor esse maior, quam cum violentia mortis, / Unanimi solvit corpora iuncta fide“. — „Nemůž větší bolest býti, / jako když prostředkem smrti / vírou manželskou spojení / bývají rozlučování“. Chalupka charakterizuje tieto verše ako „veršíčky starodávné“.
     </p>
    </div>
    <div class="footnote">
     <p>
      <sup>
       [
       <a class="para" href="#id2507422" name="ftn.id2507422">
        43
       </a>
       ]
      </sup>
      Jeremiáš — kniežatá uvrhli proroka Jeremiáša do hlbokej cisterny, v ktorej bolo
               bahno (
      <span class="emphasis">
       <em>
        Jerem.
       </em>
      </span>
      38)
     </p>
    </div>
    <div class="footnote">
     <p>
      <sup>
       [
       <a class="para" href="#id2504860" name="ftn.id2504860">
        44
       </a>
       ]
      </sup>
      Voda mi stúpa až k duši… —
      <span class="emphasis">
       <em>
        Kniha žalmov
       </em>
      </span>
      69, 1 — 3
     </p>
    </div>
    <div class="footnote">
     <p>
      <sup>
       [
       <a class="para" href="#id2504902" name="ftn.id2504902">
        45
       </a>
       ]
      </sup>
      Bolo počuť žalostný nárek — parafráza na proroctvo
      <span class="emphasis">
       <em>
        Jeremiáša
       </em>
      </span>
      (20, 14 a nasl.)
     </p>
    </div>
    <div class="footnote">
     <p>
      <sup>
       [
       <a class="para" href="#id2505002" name="ftn.id2505002">
        46
       </a>
       ]
      </sup>
      Zhanobovali ženy na Sione… —
      <span class="emphasis">
       <em>
        Jeremiášove Náreky
       </em>
      </span>
      5, 11
     </p>
    </div>
    <div class="footnote">
     <p>
      <sup>
       [
       <a class="para" href="#id2505013" name="ftn.id2505013">
        47
       </a>
       ]
      </sup>
      Júdsko — ríša júdska (Izraeliti si r. 953 pred n. l. vytvorili dva štáty — Júdsko
               a Izrael)
     </p>
    </div>
    <div class="footnote">
     <p>
      <sup>
       [
       <a class="para" href="#id2505029" name="ftn.id2505029">
        48
       </a>
       ]
      </sup>
      Radosť nášho srdca končí… —
      <span class="emphasis">
       <em>
        Jeremiášove Náreky
       </em>
      </span>
      5, 15
     </p>
    </div>
    <div class="footnote">
     <p>
      <sup>
       [
       <a class="para" href="#id2505089" name="ftn.id2505089">
        49
       </a>
       ]
      </sup>
      Pán urobí lysými… —
      <span class="emphasis">
       <em>
        Izaiáš
       </em>
      </span>
      3, 17 a nasl.
     </p>
    </div>
    <div class="footnote">
     <p>
      <sup>
       [
       <a class="para" href="#id2505123" name="ftn.id2505123">
        50
       </a>
       ]
      </sup>
      A Pán zvrhne mocných z trónu… — parafráza
      <span class="emphasis">
       <em>
        Luk.
       </em>
      </span>
      1, 51,
      <span class="emphasis">
       <em>
        I. listu sv. Petra apoštola
       </em>
      </span>
      5, 5 a
      <span class="emphasis">
       <em>
        Knihy
                  Judit
       </em>
      </span>
      9, 16 (Kniha opisuje hrdinskú Judit, ktorá sa odoberie do
               nepriateľského tábora a zavraždí vodcu Holofernesa)
     </p>
    </div>
    <div class="footnote">
     <p>
      <sup>
       [
       <a class="para" href="#id2505189" name="ftn.id2505189">
        51
       </a>
       ]
      </sup>
      Herodes Veľký (62 — 4 pred n. l.) — kráľ v Júdsku, ukrutnej povahy, dal vyvraždiť
               deti v Betleheme (
      <span class="emphasis">
       <em>
        Mat.
       </em>
      </span>
      2, 16 — 18)
     </p>
    </div>
    <div class="footnote">
     <p>
      <sup>
       [
       <a class="para" href="#id2505267" name="ftn.id2505267">
        52
       </a>
       ]
      </sup>
      Bre, bre, bre, disznó pap! — He, he, he, svinský kňaz! Staroturecké citoslovce
               „bre“, v dnešnej turečtine „bire“, značí „he“, „hó“, „ach“, „och“, „ale“, „však“,
               „no“ a pod. Výraz „brekali“ (brekať) použil Pilárik v
      <span class="emphasis">
       <em>
        Sors
                  Pilarikiana
       </em>
      </span>
      (v. 214). Porovnaj rumun. „bre“ — och, ej, bŕŕ. „Disno pap“
               v origináli je zrejme z maď. „disznó pap“ — svinský kňaz, sviňa kňaz
     </p>
    </div>
    <div class="footnote">
     <p>
      <sup>
       [
       <a class="para" href="#id2505304" name="ftn.id2505304">
        53
       </a>
       ]
      </sup>
      Len teraz si sa dostal… — parafráza na žalm 22, 13 (
      <span class="emphasis">
       <em>
        Kniha
                  žalmov
       </em>
      </span>
      )
     </p>
    </div>
    <div class="footnote">
     <p>
      <sup>
       [
       <a class="para" href="#id2505521" name="ftn.id2505521">
        54
       </a>
       ]
      </sup>
      Hoci ich padne tisíc… —
      <span class="emphasis">
       <em>
        Kniha žalmov
       </em>
      </span>
      91, 7
     </p>
    </div>
    <div class="footnote">
     <p>
      <sup>
       [
       <a class="para" href="#id2505562" name="ftn.id2505562">
        55
       </a>
       ]
      </sup>
      Erat mens… — (lat.) Srdce tušilo šťastie
     </p>
    </div>
    <div class="footnote">
     <p>
      <sup>
       [
       <a class="para" href="#id2505835" name="ftn.id2505835">
        56
       </a>
       ]
      </sup>
      Anna, žena Elkanova a matka Samuelova — Neplodná Anna si vyprosila syna Samuela,
               ktorého zasvätila službe Bohu. Samuel sa stal sudcom Izraelitov (
      <span class="emphasis">
       <em>
        I. kniha
                  Samuelova
       </em>
      </span>
      1 a nasl.)
     </p>
    </div>
    <div class="footnote">
     <p>
      <sup>
       [
       <a class="para" href="#id2505868" name="ftn.id2505868">
        57
       </a>
       ]
      </sup>
      Stephane… — (lat.) Štefan! Štefan! Poď sem ty!
     </p>
    </div>
    <div class="footnote">
     <p>
      <sup>
       [
       <a class="para" href="#id2505879" name="ftn.id2505879">
        58
       </a>
       ]
      </sup>
      Istum… — (lat.) Toho, Pane, toho prijmi!
     </p>
    </div>
    <div class="footnote">
     <p>
      <sup>
       [
       <a class="para" href="#id2505890" name="ftn.id2505890">
        59
       </a>
       ]
      </sup>
      Non hic… — (lat.) Nie tento, ale ty poď ku mne
     </p>
    </div>
    <div class="footnote">
     <p>
      <sup>
       [
       <a class="para" href="#id2505923" name="ftn.id2505923">
        60
       </a>
       ]
      </sup>
      posledné zlo — náboženské prenasledovanie v Uhorsku po Wesselényiho sprisahaní od
               r. 1671
     </p>
    </div>
    <div class="footnote">
     <p>
      <sup>
       [
       <a class="para" href="#id2505965" name="ftn.id2505965">
        61
       </a>
       ]
      </sup>
      istá dáma šľachtičná — manželka slúžneho Michala
      <span class="emphasis">
       <em>
        Libercsaya
       </em>
      </span>
      (
      <span class="emphasis">
       <em>
        Currus…
       </em>
      </span>
      9 — 10)
     </p>
    </div>
    <div class="footnote">
     <p>
      <sup>
       [
       <a class="para" href="#id2505992" name="ftn.id2505992">
        62
       </a>
       ]
      </sup>
      istého popredného grófa — G. Illésházyho (
      <span class="emphasis">
       <em>
        Currus…
       </em>
      </span>
      18 — 20, 22
               — 23)
     </p>
    </div>
    <div class="footnote">
     <p>
      <sup>
       [
       <a class="para" href="#id2506010" name="ftn.id2506010">
        63
       </a>
       ]
      </sup>
      Tu conversus… — (lat.) Ty obrátený upevňuj (vo viere) svojich bratov
                  (
      <span class="emphasis">
       <em>
        Luk.
       </em>
      </span>
      22, 32)
     </p>
    </div>
    <div class="footnote">
     <p>
      <sup>
       [
       <a class="para" href="#id2578148" name="ftn.id2578148">
        64
       </a>
       ]
      </sup>
      granát — hlinená a železná strela vrhaná z ruky alebo z diel (húfnic a
               pod.)
     </p>
    </div>
    <div class="footnote">
     <p>
      <sup>
       [
       <a class="para" href="#id2578166" name="ftn.id2578166">
        65
       </a>
       ]
      </sup>
      pater sine matre — (lat.) otec bez matky, posmešne o pátrovi Lingovi (páter bez
               matky)
     </p>
    </div>
    <div class="footnote">
     <p>
      <sup>
       [
       <a class="para" href="#id2578178" name="ftn.id2578178">
        66
       </a>
       ]
      </sup>
      bosák — príslušník rehole, chodiaci bosý alebo v sandáloch (napr.
               františkáni)
     </p>
    </div>
    <div class="footnote">
     <p>
      <sup>
       [
       <a class="para" href="#id2578240" name="ftn.id2578240">
        67
       </a>
       ]
      </sup>
      myrha — šťava z balzamovníka, ktorá na vzduchu tuhne, je vonná, trpkastej
               príchuti
     </p>
    </div>
    <div class="footnote">
     <p>
      <sup>
       [
       <a class="para" href="#id2578324" name="ftn.id2578324">
        68
       </a>
       ]
      </sup>
      šalmaj — hudobný dychový nástroj dnes už nepoužívaný
     </p>
    </div>
    <div class="footnote">
     <p>
      <sup>
       [
       <a class="para" href="#id2578333" name="ftn.id2578333">
        69
       </a>
       ]
      </sup>
      pozauna — kovový dychový nástroj s hlasom podobným trúbke
     </p>
    </div>
    <div class="footnote">
     <p>
      <sup>
       [
       <a class="para" href="#id2578394" name="ftn.id2578394">
        70
       </a>
       ]
      </sup>
      Konštantín — vojenský radca Vulkuliho
     </p>
    </div>
    <div class="footnote">
     <p>
      <sup>
       [
       <a class="para" href="#id2578412" name="ftn.id2578412">
        71
       </a>
       ]
      </sup>
      Pater, abi dormi! — (lat.) Otče, choď spi!, nesprávne miesto „abi dormire“ (choď
               spať)
     </p>
    </div>
    <div class="footnote">
     <p>
      <sup>
       [
       <a class="para" href="#id2578469" name="ftn.id2578469">
        72
       </a>
       ]
      </sup>
      Mi pater… — (lat.) Otče môj, nič od teba nežiadam okrem tvojich modlitieb a
               sĺz.
     </p>
    </div>
    <div class="footnote">
     <p>
      <sup>
       [
       <a class="para" href="#id2578558" name="ftn.id2578558">
        73
       </a>
       ]
      </sup>
      ako pred rokom — r. 1683 (bitka s Turkami pri Viedni)
     </p>
    </div>
    <div class="footnote">
     <p>
      <sup>
       [
       <a class="para" href="#id2578698" name="ftn.id2578698">
        74
       </a>
       ]
      </sup>
      Dominus noster… — (lat.) Náš pán a my boží!
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2578714">
       </a>
       Záver
      </h2>
     </div>
    </div>
   </div>
   <p>
   </p>
   <p>
   </p>
   <p>
    <span class="emphasis">
     <em>
      obsahuje pod názvom Duchovný strážca zbožnú modlitbu, týkajúcu sa podivuhodného a
            žalostného roku 1683, ako aj srdečné poďakovanie a radosť nad tým, keď bol Turek 2./12.
            septembra 1683
      <sup>
       [
       <a class="footnote" href="#ftn.id2578738" name="id2578738">
        75
       </a>
       ]
      </sup>
      šťastne zahnaný kniežacími zbraňami a vojskom, pričom bola osobne prítomná
            so svojou armádou a rytiersky zvíťazila i Jeho Osvietenosť, saský kurfirst Ján Juraj
            III. (Tit. Tit. Tit.).
     </em>
    </span>
   </p>
   <p>
   </p>
   <p>
    <span class="emphasis">
     <em>
      Modlitba
     </em>
    </span>
   </p>
   <p>
   </p>
   <p>
    Pane Bože, Pane zástupov, panovník náš, ty silný a mocný Bože, zmiluj sa nad nami!
         Nastal čas, aby si vzhliadol a zastrašil všetky národy, ktoré povstali a spikli sa proti
         Pánovi, tvojim pomazaným a proti jeho malému úbohému húfiku. Vztiahni svoju ruku, ktorá
         vždy robí veľké divy, na cudzincov (ktorí sú ti dobre známi), aby sa presvedčili na vlastné
         oči o tvojej veľkej sile a ako ťa uctievame u nás až podnes. Ukáž sa teda mocným v ich
         očiach, ako teraz v našich, aby poznali, že niet žiadneho iného Boha, iba ty sám Pán. Začni
         robiť nové zázraky, ktoré zvestovala ako neomylná predzvesť celému svetu pred dvoma rokmi
         sa zjavivšia hrozná kométa, ktorá teraz začala prejavovať svoje účinky a pôsobenie. Ukáž,
    <span class="bold">
     <strong>
      |41,[F1]
     </strong>
    </span>
    že tvoja ruka a rameno sú mocné, lebo
         všelijaké národnosti a národy zo všetkých miest, kresťania a pohania, chystajú sa a
         zhromažďujú k neslýchanej vojne,
    <sup>
     [
     <a class="footnote" href="#ftn.id2578813" name="id2578813">
      76
     </a>
     ]
    </sup>
    pripravujúc prežalostný a hrozný krvavý kúpeľ. Mal by si ho odvrátiť a zabrániť
         mu, ach, Bože a Pane, pre chválu a česť svojho mena! Pozdvihni svoj hnev a vylej svoju
         zlosť na bezbožných, najmä na nepokojné deti Beliala,
    <sup>
     [
     <a class="footnote" href="#ftn.id2578834" name="id2578834">
      77
     </a>
     ]
    </sup>
    ktoré sa pýšia drahým menom tvojho syna Ježiša, a predsa vo všetkom sú proti
         nemu. Strhni mocne všetkých svojich odporcov, aby si skoncoval so svojimi nepriateľmi a
         nepriateľmi evanjelickej pravdy. Ponáhľaj sa s tým a mysli na svoju prísahu, zachráň svoj
         úbohý húfik, aby velebil tvoje zázraky! Nech zničí oheň blčiaceho hnevu všetkých odporcov
         tvojho mena, ako aj tých, ktorí si žijú bezpečne vo svojich rozkošiach, a nech zahubí tých,
         ktorí tvojmu národu tu i tam spôsobovali, spôsobujú a ďalej chcú spôsobovať veľký žiaľ.
         Ach, Pane pánov, ty mocný Bože, povstaň, rozdrv hlavy kniežat, ktorí sú tvojimi nepriateľmi
         a namyslene ťa urážajú vo svojej pyšnej bezočivosti: „Len my sami máme právo a moc. Čo
         rozkážeme, to proste platí. Kto by bol, čo by nás mohol napomínať?“ Hor’ sa, hor’ sa, Pane!
         Úbohé evanjelické srdcia, sú ešte rozptýlené a nivočené. Preto nech prenikne k tebe ich
         plač, ich vzdychy, ich slzy, ich nárek a bedákanie, a preto vypočuj naše sťažnosti!
         Zhromaždi všetky evanjelické srdcia a mocnárov, ako kedysi Jakub všetky kmene, a dovoľ im
         byť tvojimi dedičmi, ako na počiatku. Zmiluj sa, zmiluj sa nad svojím národom, ktorý má od
         teba a tvojho evanjelia meno, a nad Izraelom, ktorý menuješ svojím prvým synom! Zmiluj sa
         nad novým Jeruzalemom, tvojím evanjelickým mestom a cirkvou, kde je teraz tvoja svätyňa a
         kde prebývaš! Postav znovu Sion, zničené kráľovstvá, kniežatstvá, grófstva a panstvá, aby
         takto znovu vzišlo tvoje slovo
    <span class="bold">
     <strong>
      |42
     </strong>
    </span>
    a aby tvoja sláva
         vzrástla v celom ľudstve! Prejav sa i voči tým, ktorí na začiatku boli tvojimi, a dnes sú,
         žijú a odpočívajú v tichom a príjemnom zátiší pod zelenou ratolesťou ruty a vencom
         najslávnejšej vlády preosvieteného saského kurfirsta, pána, pána Jána Juraja III. (Tit.
         Tit. Tit.). Splň proroctvá, ktoré boli zvestované v tvojom mene, podľa tvojho slova vernými
         evanjelickými učiteľmi! Odplať i tým, ktorí ťa očakávajú a sú úbohým húfikom, aby tvoji
         verní učitelia boli vždy považovaní za pravdomluvných! Vypočuj teda, Pane, modlitbu tých,
         ktorí ťa vzývajú podľa požehnania Árona,
    <sup>
     [
     <a class="footnote" href="#ftn.id2578902" name="id2578902">
      78
     </a>
     ]
    </sup>
    ktoré sa vyslovuje ešte i dnes nad tvojím veriacim národom, aby všetci tí,
         ktorí bývajú v tvojich chalúpkach, Pane zástupov, a s nimi všetky národy vyznávali, že iba
         ty si Pánom pánov, večným Bohom! Takto budeme tvoje meno velebiť, uctievať a hovoriť:
         „Pane, vládca náš, aké vznešené je tvoje meno na celom svete! Amen! V tvojom mene, Pán
         Ježiš, amen!“ Kto túži po tom, ten hovorí od srdca: „Amen!“
   </p>
   <p>
   </p>
   <p>
    <span class="emphasis">
     <em>
      Srdečné poďakovanie a plesanie nad víťazstvom a triumfom kurfirsta
     </em>
    </span>
    <sup>
     [
     <a class="footnote" href="#ftn.id2578938" name="id2578938">
      79
     </a>
     ]
    </sup>
   </p>
   <p>
   </p>
   <p>
    Spievajte, spievajte, spievajte Pánovi novú pieseň! Spievajte, plesajte, chváľte,
         oslavujte a vyjadrujte radosť záštite našej spásy, hovorte o jeho divoch a nech sa teší
         srdce tých, ktorí hľadajú Pána! Lebo Pán nám dal pomoc v najväčšej núdzi. Dotkli sa ho
         vzdychy zajatcov, volanie nevinne preliatej krvi zbožných. Pastier, ktorý tu sedí nad
         cherubínom, sa zjavil a prišiel na pomoc svojmu utláčanému národu. Odobral odvahu hrozným
         obrom z východu
    <sup>
     [
     <a class="footnote" href="#ftn.id2578970" name="id2578970">
      80
     </a>
     ]
    </sup>
    a ich násilným pomocníkom a vylial na nich svoj hnev, pretože sa mu vysmievali
         a nechceli ani vyznávať ani vzývať jeho jednorodeného Syna ako svojho pomazaného. Nepremožiteľný
    <sup>
     [
     <a class="footnote" href="#ftn.id2578985" name="id2578985">
      81
     </a>
     ]
    </sup>
    (ako sa takým menom
    <span class="bold">
     <strong>
      |43,[F2]
     </strong>
    </span>
    vystatoval
         turecký cisár) poslal svojich bašov i vezíra
    <sup>
     [
     <a class="footnote" href="#ftn.id2579005" name="id2579005">
      82
     </a>
     ]
    </sup>
    s veľkou vojenskou výzbrojou, aby nahnali hrozný strach celému kresťanstvu a
         aby obliehali hlavné mesto a cisárske sídlo Viedeň v Rakúsku, v šírom svete preslávené,
         pálením a ohňom, lúpežou a nivočením, vraždením a zabíjaním — bez všetkého ohľadu na
         mladých alebo starých, mužov alebo ženy, samodruhé alebo dojčiace a pod., a aby obrátili v
         popol a spustošili všetky mestá a dediny. Keď sa priblížili, opevnili sa čo
         nejbezpečnejšie, obkľúčili mesto, vrhli sa naň s celým vojskom a zaútočili naň granátmi a
         ohnivými guľami nad zemou, pod zemou však podkopmi. A tak z múrov a pevných domov urobili
         hŕbu kamenia. Zničili aj cisárske sídlo, nemysliac si iné, ako že ich modla Mohamed, ba sám
         kresťanský Boh, im udelil víťazstvo. Ale náš Boh, ktorý je skutočným trojjediným Bohom,
         naveky jestvujúcim Bohom, ktorého si uctieva celá rímska ríša a vrúcne vzýva so slzami a
         plačom, so vzdychaním a nárekom, s prosbami a volaním celé kresťanstvo, menovite aj Sasko,
         povzbudil udatného hrdinu
    <sup>
     [
     <a class="footnote" href="#ftn.id2579046" name="id2579046">
      83
     </a>
     ]
    </sup>
    a vnukol mu chrabrosť a odvahu, aby bol smelým a vybojoval spásu celému drahému
         kresťanstvu. Tento preto dobre a riadne pripravil svoje vybrané vojsko. Vyrazili v božom
         mene, v mene Pána zástupov, od Drážďan, pripochodovali pred Viedeň a po skončení bohoslužby
         a po povzbudení k udatnému boju vystúpili na Kahlenberg,
    <sup>
     [
     <a class="footnote" href="#ftn.id2579067" name="id2579067">
      84
     </a>
     ]
    </sup>
    na ktorom sa utáboril vezír. Nasadili svoje životy a vrhli sa naňho a na celé
         vojsko so strelami, s granátmi a ohnivými guľami, s mečmi a dýkami tak mužne a oduševnene,
         že nepriatelia, ktorí sa predtým spoliehali na svoju silu a bezočivo vraveli, že sa netreba
         ponáhľať ani pred východom ani pred západom slnka, ani
    <span class="bold">
     <strong>
      |44
     </strong>
    </span>
    od rieky Dunaj ani z Kahlenbergu, nevedeli, kam sa majú dívať. Zmocnil sa ich strach a
         bázeň, stratili odvahu a poklesli im všetky sily, takže museli odtiaľ utekať, opustiť
         hradby a všetko ostatné nechať tak, a boli až doposledku prenasledovaní, stíhaní a
         strieľaní.
   </p>
   <p>
    Teraz sa tešíme v Pánu, chválime ho a hovoríme: „Náš preosvietený knieža Ján Juraj III.,
         Jeho Osvietenosť v Sasku (Tit. Tit. Tit.), vykonal tieto činy s božou pomocou, s božou
         pomocou pobil a zahnal na útek nepriateľov.“ Náš Hospodin pomáhal Jeho Osvietenosti. Jeho
         milostivá pomoc je a bola najvyššou útechou. Boh stál preto pri ňom a svojou láskavosťou
         pomáhal jemu a jeho národu. Nepriatelia padli a zahynuli, boli vyhubení a zničení, boli
         odstránení ako blato na uliciach. Musia si priznať a doznať všetci naši odporcovia, ktorí
         čoskoro po dosiahnutom víťazstve odplácali nášmu najmilostivejšiemu kurfirstovi zlom dobro,
         závisťou, nenávisťou, nepriateľstvom, hanobením a zlomyseľným ohováraním hrdinské činy, že
         pravica Pána učinila zázrak a vydobyla víťazstvo skrz nášho najmilostivejšicho kurfirsta.
         Náš Boh poslal svojmu národu vyslobodenie. Boh je známy v Sasku, u evanjelikov je jeho meno
         velebené. Ďakujeme ti teda, najmilší Pán Ježiš, ty mocný hrdina v Izraeli, že si stál po
         pravici svojho pomazaného
    <sup>
     [
     <a class="footnote" href="#ftn.id2579138" name="id2579138">
      85
     </a>
     ]
    </sup>
    a že si mu výdatne pomáhal. Ani tomuto neprikladali žiadnu váhu tí, ktorí si
         žili v ústraní. Pomocou pohanov si tiež pomstil na mnohých krv svojich služobníkov, ktorá
         bola tu i tam preliata v mnohých prenasledovaniach. Daj, ó Bože, aby túto tvoju pravdu
         poznali nepriatelia, aby tiež raz prestali prenasledovať tvojich svätých, aby s nami
         nažívali v budúcnosti pokojne a svorne a tak šetrili tvoj malý biedny húfik. Nuž, chválime
         a velebíme nášho Hospodina my, ktorí stojíme okolo neho, donášame dary hrôzu vyvolávajúcemu
         medzi pohanmi a našimi úhlavnými nepriateľmi, zvestujeme nepretržite jeho slávu a hovoríme:
         „Veľký je kráľ slávy, veľmi a prenádherne vznešený!“
   </p>
   <p>
   </p>
   <p>
    Amen, amen! Alleluja! Amen!
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578738" name="ftn.id2578738">
        75
       </a>
       ]
      </sup>
      2./12. september 1683 — 2. sept, podľa starého spôsobu rátania, 12. podľa
                  nového
     </p>
    </div>
    <div class="footnote">
     <p>
      <sup>
       [
       <a class="para" href="#id2578813" name="ftn.id2578813">
        76
       </a>
       ]
      </sup>
      chystajú sa… k neslýchanej vojne — udalosti okolo r. 1684, ako napr.
               oslobodzovacie vojny proti Turkom (Benátčania, Habsburgovci, Poľsko a i.)
     </p>
    </div>
    <div class="footnote">
     <p>
      <sup>
       [
       <a class="para" href="#id2578834" name="ftn.id2578834">
        77
       </a>
       ]
      </sup>
      Belial — diabol, Kristov protivník
     </p>
    </div>
    <div class="footnote">
     <p>
      <sup>
       [
       <a class="para" href="#id2578902" name="ftn.id2578902">
        78
       </a>
       ]
      </sup>
      podľa požehnania Árona — Áron, Mojžišov brat a prvý izraelský veľkňaz, po skončení
               obety za hriechy požehnal ľud (
      <span class="emphasis">
       <em>
        Levit.
       </em>
      </span>
      9, 22)
     </p>
    </div>
    <div class="footnote">
     <p>
      <sup>
       [
       <a class="para" href="#id2578938" name="ftn.id2578938">
        79
       </a>
       ]
      </sup>
      triumf kurfirsta — víťazstvo kniežaťa
      <span class="emphasis">
       <em>
        Jána Juraja III.
       </em>
      </span>
      Pilárik preceňuje úlohu kurfirsta pri porážke Turkov
     </p>
    </div>
    <div class="footnote">
     <p>
      <sup>
       [
       <a class="para" href="#id2578970" name="ftn.id2578970">
        80
       </a>
       ]
      </sup>
      hrozní obri z východu — Turci a Tatári
     </p>
    </div>
    <div class="footnote">
     <p>
      <sup>
       [
       <a class="para" href="#id2578985" name="ftn.id2578985">
        81
       </a>
       ]
      </sup>
      nepremožiteľný — sultán
      <span class="emphasis">
       <em>
        Muhamed IV.
       </em>
      </span>
      (1642 — 1692)
     </p>
    </div>
    <div class="footnote">
     <p>
      <sup>
       [
       <a class="para" href="#id2579005" name="ftn.id2579005">
        82
       </a>
       ]
      </sup>
      vezír — veľký vezír
      <span class="emphasis">
       <em>
        Kara Mustafa
       </em>
      </span>
      (1634 — 1683)
     </p>
    </div>
    <div class="footnote">
     <p>
      <sup>
       [
       <a class="para" href="#id2579046" name="ftn.id2579046">
        83
       </a>
       ]
      </sup>
      povzbudil udatného hrdinu —
      <span class="emphasis">
       <em>
        Jána Juraja III.
       </em>
      </span>
     </p>
    </div>
    <div class="footnote">
     <p>
      <sup>
       [
       <a class="para" href="#id2579067" name="ftn.id2579067">
        84
       </a>
       ]
      </sup>
      Kahlenberg — najseverovýchodnejší výbežok východných Álp v Rakúsku, tiahnúci sa k
               Viedni a Dunaju
     </p>
    </div>
    <div class="footnote">
     <p>
      <sup>
       [
       <a class="para" href="#id2579138" name="ftn.id2579138">
        85
       </a>
       ]
      </sup>
      po pravici svojho pomazaného — po pravici kurfirsta
      <span class="emphasis">
       <em>
        Jána Juraja
                  III.
       </em>
      </span>
      (akoby ho sám Boh ustanovil za panovníka, t. j. pomazal ho
               posvätným olejom, čo sa dialo pri korunovácii panovníkov)
     </p>
    </div>
   </div>
  </div>
 </body>
</html>
