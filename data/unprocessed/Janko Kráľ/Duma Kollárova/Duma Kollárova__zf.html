<html>
 <body>
  <div>
   <div class="titlepage">
    <div>
     <div>
      <h2 class="title">
       <a name="id2506750">
       </a>
       Duma Kollárova
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="literallayout">
    <p>
     <br/>
     <sup>
      [
      <a class="footnote" href="#ftn.id2506771" name="id2506771">
       1
      </a>
      ]
     </sup>
     Nad krajem pustým mrtvý vévodí sen -
     <br/>
     Daleký východ v mrakách zahalený —
     <br/>
     Kto vrátí Slávě zapadlé skvělý den?
     <br/>
     Kto dá v úzkosti, bídě ulevení?
     <br/>
     <br/>
     Potomky stihla kruté kletby muka,
     <br/>
     z praotcú slávy sotva jakés rumy,
     <br/>
     sirotky tížila neblahá ruka:
     <br/>
     Dítě své vlastní matce nerozumí.
     <br/>
     Ohled poroučí — svět nezná milosti,
     <br/>
     úžerný o zisk co pečuje vlastní,
     <br/>
     nebe neprěje hněvné nadšenosti;
     <br/>
     k tobě jediné má přístup nešťastný —
     <br/>
     pěvec nic nemá z tohoto století,
     <br/>
     jen jedno srdce — to vlasti posvětí.
     <br/>
     Píseň jako ten větřík jarní věje,
     <br/>
     za jehož dechem vstává celé žití,
     <br/>
     ale na skále nekvetou naděje,
     <br/>
     pustina nechce květy se těšiti —
     <br/>
     holota v zlatých poutech si libuje,
     <br/>
     klam její písní a blud bohem sluje.
     <br/>
     <br/>
     Rozželen pěvec, plamenem zahoří,
     <br/>
     ještě se jednou v poslední zpěv noří —
     <br/>
     Duma to hrozná — on jí neleká se,
     <br/>
     jak osud proti osudu žene se.
     <br/>
     <br/>
     Nebe mu harfou, hvězdy slují struny,
     <br/>
     hlasy jsou jeho nebeští kůrové,
     <br/>
     výrazy jeho — blesky a peruny,
     <br/>
     hřmění daleké a diví živlové,
     <br/>
     za štít vzal zemi, peklo, hněvné nebe,
     <br/>
     by vzkřísil národ, neb zahladil sebe.
     <br/>
     <br/>
     Nehyne píseň, než žije a žije,
     <br/>
     třebas proti ní tisíc živlů vyje —
     <br/>
     Nehyne píseň, žije všem na ztrátu,
     <br/>
     jenž jí zvonili do hrobu tmavého:
     <br/>
     Plesejte, duše, z jejího návratu,
     <br/>
     již nabudete života věčného.
     <br/>
     <br/>
     Hlas ten jak slunce nad rovinou vzchází,
     <br/>
     hned jako deštík po Tatrách prochází,
     <br/>
     hned co ptáče vesnické v záhradě
     <br/>
     zpívá na křoví v každounké osadě,
     <br/>
     budí ku práci pilného rolníka —
     <br/>
     Slovan dobře zná tohoto hlásníka,
     <br/>
     tohoto věštce, jenž všecko přehlídá
     <br/>
     a na každý čas chvíli předpovídá.
     <br/>
     <br/>
     Kam jen ten šírý slovanský sahá svět,
     <br/>
     všudy naděje pokvétá bujný květ;
     <br/>
     kde jen to pyšné slunko slávské vzchodí,
     <br/>
     hlas tajný divy, zázraky vyvodí:
     <br/>
     Horvát, Čech, Polák v jeden národ splývá,
     <br/>
     jeden zpěv slavný všude se ozývá
     <br/>
     a Slovan plesá, že po bludech mnohých
     <br/>
     svým cílům žije, vzývá bohů svojich.
     <br/>
     . . . . . . . . . . . . . . . . . .
     <br/>
     Nad krajem pustým vzešel radostný den
     <br/>
     po bouři — divných osudech — trápění;
     <br/>
     století prošlo jak jeden dlouhý sen,
     <br/>
     staly se v světě veliké proměny.
     <br/>
     <br/>
     Nad věkem prošlým přísný soud držel čas,
     <br/>
     nemožnosti se staly skutečnosti,
     <br/>
     mnohého jméno, Slávy zapadnul hlas,
     <br/>
     jak ozyv chvilky ve moři věčnosti.
     <br/>
     <br/>
     Důležitosti se staly hříčkami;
     <br/>
     Slovan se pýší činem, slávou svojí,
     <br/>
     potupa otců smyta je bleskami,
     <br/>
     východ slovanský ozářený stojí, —
     <br/>
     <br/>
     hrady a města bělejí se skvěle,
     <br/>
     Vltava, Dunaj slávským zpěvem hučí —
     <br/>
     do budoucnosti hledí Slovan směle —
     <br/>
     co je spojeno, žádný nerozloučí.
     <br/>
     <br/>
     Tam nad Dunajem pahorek se výší,
     <br/>
     lid tam v zbožnosti putuje zdaleka;
     <br/>
     potomek s tímto pahorkem se pýší,
     <br/>
     to země slavná — hrob, co skrývá reka —
     <br/>
     to země boží — hrob, co skrývá kosti
     <br/>
     věštce daleké, temné budoucnosti.
     <br/>
     (V Balaše Ďarmatech — 1852)
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506771" name="ftn.id2506771">
        1
       </a>
       ]
      </sup>
      Lumír II, 1852, č. 6, str. 121—2. Pod básňou je pozn.: „V Balaše Ďarmotech“ a podpis „Janko Kráľ“. Básnik uctil touto básňou pamiatku Jána Kollára, ktorý umrel 24. I. 1852 vo Viedni, a uctil ho aj tým, že ju napísal po česky — čiže „staroslovenčinou“, ktorú Kollár vtedy odporučil Slovákom za úradnú reč. Je však zaujímavé, že použil v prvej časti celý rad motívov a veršov zo svojej básne Génius Slovanstva z českých prvotín. Je možné, že aj túto báseň z r. 1842—3 písal, mysliac na Kollára. V druhej časti Dumy líči prítomnosť ako víťazstvo Slovanov, hľadiacich smelo do budúcnosti, a Kollára ako hrdinu a „veštce daleké, temné budoucnosti“.
     </p>
    </div>
   </div>
  </div>
 </body>
</html>
