<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506611">
       </a>
       Mrkanie
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2506625" name="id2506625">
      1
     </a>
     ]
    </sup>
   </p>
   <p>
   </p>
   <div class="literallayout">
    <p>
     Slnce mi hovorí:
     <br/>
     „Pozerám na hory.
     <br/>
     Je krátka púť.
     <br/>
     Len zapadnúť!“
     <br/>
     <br/>
     Dodýchal deň.
     <br/>
     Ja idem ešte.
     <br/>
     Dlžizná tieň
     <br/>
     na krátkej ceste.
     <br/>
     <br/>
     Skrýva sa blk
     <br/>
     už horám do lona.
     <br/>
     Ty moja tôňa,
     <br/>
     zapáľ mi mrk!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506625" name="ftn.id2506625">
        1
       </a>
       ]
      </sup>
      <span class="emphasis">
       <em>
        Mrkanie
       </em>
      </span>
      — rukopis básne sme nezistili.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506659">
       </a>
       V tom žití surovom
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2506674" name="id2506674">
      2
     </a>
     ]
    </sup>
   </p>
   <p>
   </p>
   <div class="literallayout">
    <p>
     V tom žití surovom tak dobre bolo by
     <br/>
     si pod mrazivú nulu dušu schladiť,
     <br/>
     bez srdca kopiť hroby na hroby
     <br/>
     a nad nimi jak vietor ďalej pádiť,
     <br/>
     vždy hýbajúci, nikdy pohnutý
     <br/>
     nad blednutím a umieraním krásy,
     <br/>
     len trhať listy ako minúty
     <br/>
     a hodiť rukou, odísť, zapískať si…
     <br/>
     <br/>
     Lež ktosi ukazuje do jamy,
     <br/>
     kde ležia z chvíľok vence nedovité,
     <br/>
     ich steblá obsypáva vzdychami
     <br/>
     a kropí plačom, aby kvitli sýte…
     <br/>
     Mňa vietor vyrovnáva so zemou
     <br/>
     a zohýna k dvom žalostiacim perám.
     <br/>
     Otriasam slzy z biednych lupeňov:
     <br/>
     žiaľ odomknutý bozkom uzavieram.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506674" name="ftn.id2506674">
        2
       </a>
       ]
      </sup>
      <span class="emphasis">
       <em>
        V tom žití surovom
       </em>
      </span>
      — rukopis básne je v zošite so signatúrou
               RJJ č. 8. Medzi rukopisom a knižným znením sú tieto odchýlky:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 8:
        </em>
       </span>
       <br/>
       a hodiť plecom, taísť, zapískať si
       <br/>
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 14 — 15:
        </em>
       </span>
       <br/>
       zohýba ma k dvom žalostiacim perám.
       <br/>
       A striasam slzy z bledých lupeňov:
      </p>
     </div>
     <p>
     </p>
     <p>
     </p>
     <p>
      V rukopise autor neuvádza, kde a kedy báseň napísal. Okrem tohto znenia je v
               rukopisnej zbierke RJJ č. 6 variant tejto básne, ktorú Jesenský napísal ešte v roku
               1914:
     </p>
     <p>
     </p>
     <div class="literallayout">
      <p>
       Či nebolo by najlepšie bez lásky
       <br/>
       stáť v tomto vetre žitia surovom?
       <br/>
       tak chladno zastal by som nad rovom
       <br/>
       a pohádzal som roztrhané sväzky
       <br/>
       i srdca ťažobu i smútok ťažký
       <br/>
       i dušu plnú žhúcim olovom.
       <br/>
       Bez nakrivenia bŕv, bez čela vrásky
       <br/>
       a postavil kríž hrobe na novom.
       <br/>
       <br/>
       Lež oprobuj, keď srdce bolí krute
       <br/>
       a oči plnia sa mi slzami,
       <br/>
       keď najradšej bys’ ústa zabudnuté
       <br/>
       čo všednými vše hladíš ústami,
       <br/>
       a žaloby ich tiché, odomknuté
       <br/>
       všetkými pozavierals’ bozkami. —
       <br/>
       Prešporok, vojenské väzenie 13. VIII. 1914
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506790">
       </a>
       Starec
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2506804" name="id2506804">
      3
     </a>
     ]
    </sup>
   </p>
   <p>
   </p>
   <div class="literallayout">
    <p>
     Ovocie opadalo. Aj moc lístia
     <br/>
     na biely chodník. Mrační zametači
     <br/>
     s dlhými metlami ten chodník čistia.
     <br/>
     Obecenstvu sa čistý chodník páči,
     <br/>
     nuž zametajú lístie, zametajú,
     <br/>
     do hrobov zhŕňajú ho ku okraju…
     <br/>
     <br/>
     O palicu sa krivú opieraš
     <br/>
     kostnatou rukou. Vôkol žltej tvári
     <br/>
     šedivá, riedka brada… Vyzeráš
     <br/>
     sťa žltý list v hmle čiernom na konári.
     <br/>
     Bez jasu, ako šedé nebo, oči smútia…
     <br/>
     Čo chceš?
     <br/>
     Tu zametajú.
     <br/>
     Zametú ťa!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506804" name="ftn.id2506804">
        3
       </a>
       ]
      </sup>
      <span class="emphasis">
       <em>
        Starec
       </em>
      </span>
      — Nitra 16. XI. 1929. Báseň je v rukopisnej zbierke so
               signatúrou RJJ č. 7. Odchýlky od knižného znenia:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 1:
        </em>
       </span>
       <br/>
       Ovocie opadalo. Padá lísťa
       <br/>
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 8:
        </em>
       </span>
       <br/>
       s trasúcou rukou. Vôkol žltej tvári
      </p>
     </div>
     <p>
     </p>
     <p>
     </p>
     <p>
      Medzi desiatym a jedenástym veršom knižného znenia je v rukopise ešte tento verš:
     </p>
     <p>
     </p>
     <div class="literallayout">
      <p>
       čo trasúc váľa sa po trotoári
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506895">
       </a>
       Na nádeju
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2506909" name="id2506909">
      4
     </a>
     ]
    </sup>
   </p>
   <p>
   </p>
   <div class="literallayout">
    <p>
     Na nádeju — na palicu
     <br/>
     sa tak často opierame.
     <br/>
     Príde doba neúprosná,
     <br/>
     vyrve nám ju z rúk a zláme.
     <br/>
     <br/>
     Vtedy, keď sa ruky trasú,
     <br/>
     miesto toho, aby tresli,
     <br/>
     keď si nohy vlečieme len,
     <br/>
     miesto by nás ony niesli.
     <br/>
     <br/>
     Keď sa oči v zemi pasú,
     <br/>
     miesto modrej klenby neba,
     <br/>
     a keď najviac o palici,
     <br/>
     o najhrubšej chodiť treba.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506909" name="ftn.id2506909">
        4
       </a>
       ]
      </sup>
      <span class="emphasis">
       <em>
        Na nádeju
       </em>
      </span>
      — Bratislava 11. IV. 1929. Rukopis básne je v
               zošite RJJ č. 7. Medzi knižným znením a rukopisom sú tieto odchýlky:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 4:
        </em>
       </span>
       <br/>
       vyrve nám ju, krute zláme.
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 6 — 8:
        </em>
       </span>
       <br/>
       miesto toho, aby triasly
       <br/>
       vlečieme si nohy, miesto
       <br/>
       toho, aby ony niesly
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 11 — 12:
        </em>
       </span>
       <br/>
       keď najväčšmi o najhrubšej
       <br/>
       o palici chodiť treba.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506998">
       </a>
       Staré a nové
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="blockquote">
    <blockquote class="blockquote">
     <p>
     </p>
     <div class="literallayout">
      <p>
       <br/>
       <span class="emphasis">
        <em>
         Preč so starými!
        </em>
       </span>
       <br/>
       Hlasy mladých.
      </p>
     </div>
     <p>
     </p>
    </blockquote>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2507038" name="id2507038">
      5
     </a>
     ]
    </sup>
   </p>
   <p>
   </p>
   <div class="literallayout">
    <p>
     V krvi sa váľa slnko premožené.
     <br/>
     Noc zvíťazila, na nebo sa ženie
     <br/>
     so štítom mračna. Spoza štítu toho
     <br/>
     záslužný metál kmitá a hviezd mnoho,
     <br/>
     pás biely prehodený cez jej prsia,
     <br/>
     z jej očí ešte iskry hnevu sršia.
     <br/>
     V triumfe blyštia znaky víťazove.
     <br/>
     Uprostred neba na tróne si hovie…
     <br/>
     <br/>
     Lež diadém
     <sup>
      [
      <a class="footnote" href="#ftn.id2507157" name="id2507157">
       6
      </a>
      ]
     </sup>
     sa dvíha z druhej strany.
     <br/>
     Milión pík sa hojdá nebesami.
     <br/>
     Tenučké, jasné šípy úsvit vrhá,
     <br/>
     pás biely driape, hviezdy slávy trhá
     <br/>
     a z vypätých pŕs kmáše metál bledý,
     <br/>
     zo srdca víťazovho krv sa cedí,
     <br/>
     zakrvavený k mokrej zemi klesá
     <br/>
     a nový víťaz vchádza na nebesá.
     <br/>
     Večitý triumf, večitý pád v krvi.
     <br/>
     Kto bude víťaz posledný a prvý?
     <br/>
     Nač tvárou padať k nohám víťazovým?
     <br/>
     On bude starým, starý bude novým.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507038" name="ftn.id2507038">
        5
       </a>
       ]
      </sup>
      <span class="emphasis">
       <em>
        Staré a nové
       </em>
      </span>
      — Bratislava 3. VI. 1932. Rukopis básne je v
               zošite so signatúrou RJJ č. 8 pod názvom „Circulus vitiosus“ a od knižného znenia sa
               odlišuje na týchto miestach:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 1:
        </em>
       </span>
       <br/>
       Za hory padlo slnko skrvavené.
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 4:
        </em>
       </span>
       <br/>
       záslužná hviezda zlatý metál kmitá
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 10:
        </em>
       </span>
       <br/>
       Milión pík sa kníše nebesami
      </p>
     </div>
     <p>
     </p>
     <p>
     </p>
     <p>
      Za šestnástym veršom sú v rukopise dva prečiarknuté verše:
     </p>
     <p>
     </p>
     <div class="literallayout">
      <p>
       Večitý triumf, večitý pád v krvi
       <br/>
       večitá borba: kto by mal byť prvý
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 19:
        </em>
       </span>
       <br/>
       Neponížim sa k nohám víťazovým
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2507157" name="ftn.id2507157">
        6
       </a>
       ]
      </sup>
      <span class="emphasis">
       <em>
        Diadém
       </em>
      </span>
      (z gr.) — kráľovská ozdoba hlavy v staroveku.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2507182">
       </a>
       Pieseň bedára
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="blockquote">
    <blockquote class="blockquote">
     <p>
      <span class="emphasis">
       <em>
        Čo vy ešte chcete?
       </em>
      </span>
     </p>
    </blockquote>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2507213" name="id2507213">
      7
     </a>
     ]
    </sup>
   </p>
   <p>
   </p>
   <div class="literallayout">
    <p>
     Že čo by ešte rád?
     <br/>
     Nič.
     <br/>
     Z nebies kráľovstva som.
     <br/>
     Mám poveterný hrad
     <br/>
     nebeským pod atlasom.
     <sup>
      [
      <a class="footnote" href="#ftn.id2507270" name="id2507270">
       8
      </a>
      ]
     </sup>
     <br/>
     <br/>
     V ňom pochutnávam božsky
     <br/>
     smotánku z mliečnych ciest,
     <br/>
     mesiaca chlieb a rožky
     <br/>
     a chladnú kašu hviezd.
     <br/>
     <br/>
     Smäd nikdy netrápi ma:
     <br/>
     do dlane chytám dážď
     <br/>
     a keby bola zima,
     <br/>
     odejem z mrakov plášť.
     <br/>
     <br/>
     Jak roztúžený ženích
     <br/>
     po skvelých mostoch z dúh,
     <br/>
     z chmár do chmár rozkročených,
     <br/>
     sa prechádza môj duch.
     <br/>
     <br/>
     Zem s celým priestorom
     <br/>
     mi leží pod nohami,
     <br/>
     kým hrmavica hrá mi
     <br/>
     a hajduchuje hrom.
     <br/>
     <br/>
     Ach, to je odzemok!
     <br/>
     Ohňa i krvi plný.
     <br/>
     Čo blesk — skok, blesk — čo skok,
     <br/>
     do čoho kopne, blní.
     <br/>
     <br/>
     Jazyky plamenné,
     <br/>
     gágory plné vresku!
     <br/>
     Ja nebies do potlesku
     <br/>
     sa smejem nadšene.
     <br/>
     <br/>
     Aj zábavu mám, skrátka,
     <br/>
     i lásku na zemi:
     <br/>
     mne vietor líca ťapká
     <br/>
     a šticu kmáše mi.
     <br/>
     <br/>
     Pred spaním, jak sa patrí,
     <br/>
     len pomodlím sa ja,
     <br/>
     dám pod hlavu si Tatry,
     <br/>
     nohy v tok Dunaja.
     <br/>
     <br/>
     A ľahnem presvedčený,
     <br/>
     že nevezme nič kmín,
     <br/>
     a tak sa stratím v snení,
     <br/>
     kým celkom nezaspím.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507213" name="ftn.id2507213">
        7
       </a>
       ]
      </sup>
      <span class="emphasis">
       <em>
        Pieseň bedára
       </em>
      </span>
      — Bratislava 11. X. 1932. Báseň je v rukopisnom
               zošite RJJ č. 8 s podtitulom Satyra. V básni sú v porovnaní s knižným znením tieto
               odchýlky:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 16:
        </em>
       </span>
       <br/>
       V oblakoch rozkročený
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 32 — 33:
        </em>
       </span>
       <br/>
       vetrisko líca ťapká
       <br/>
       a kečku kmáše mi.
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2507270" name="ftn.id2507270">
        8
       </a>
       ]
      </sup>
      <span class="emphasis">
       <em>
        Atlas
       </em>
      </span>
      — ľahké hodvábne tkanivo
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2507305">
       </a>
       Džezbend
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2507319" name="id2507319">
      9
     </a>
     ]
    </sup>
   </p>
   <p>
   </p>
   <div class="literallayout">
    <p>
     Už noc, a vrieska džezbend dňa:
     <br/>
     pisk rušňa, pleskot remeňa,
     <br/>
     aut škály, trúby z gúm a nikla,
     <br/>
     splašených električiek zvon,
     <br/>
     cveng podkov, štekot motocykla,
     <br/>
     aeroplána bombardón,
     <br/>
     rapoce v rieke bubnom motor,
     <br/>
     koľajníc rabských škrípe zlosť,
     <br/>
     a na kolieskach každý otvor
     <br/>
     vypúšťa smradľavý svoj chvost…
     <br/>
     Zahulákali spevmi kiná,
     <br/>
     klokocú pevci v rádiu…
     <br/>
     Zamočiac dušu do benzína,
     <br/>
     ja klepem svoju áriu
     <br/>
     na rozheganom underwoode
     <br/>
     s nazvaním pyšným básnika,
     <br/>
     že všetko to je muzika
     <br/>
     a všetko poéziou bude.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507319" name="ftn.id2507319">
        9
       </a>
       ]
      </sup>
      <span class="emphasis">
       <em>
        Džezbend
       </em>
      </span>
      — Bratislava 6. XI. 1931. Báseň je v zošite RJJ č. 8
               a má od knižného znenia tieto odchýlky:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 1:
        </em>
       </span>
       <br/>
       Do noci vrieska džezbend dňa
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 6 — 9:
        </em>
       </span>
       <br/>
       aeroplána saxafón,
       <br/>
       do rieky bubnom búcha motor
       <br/>
       koľajníc rabských škrípe zlosť,
       <br/>
       a na kolieskach každý lotor (motor?)
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 14:
        </em>
       </span>
       <br/>
       pesničkár klepe áriu
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2507406">
       </a>
       Na Semmeringu
      </h2>
     </div>
    </div>
   </div>
   <p>
   </p>
   <p>
    <span class="emphasis">
     <em>
      (Pohľadnica)
     </em>
    </span>
   </p>
   <p>
   </p>
   <p>
    <sup>
     [
     <a class="footnote" href="#ftn.id2504814" name="id2504814">
      10
     </a>
     ]
    </sup>
    <sup>
     [
     <a class="footnote" href="#ftn.id2504895" name="id2504895">
      11
     </a>
     ]
    </sup>
   </p>
   <p>
   </p>
   <div class="literallayout">
    <p>
     Tá doba smrdí neobvykle.
     <br/>
     Smrad mašín ťahá pod mraky.
     <br/>
     Rachocú v uši motocykle,
     <br/>
     olejom páchnu autiaky,
     <br/>
     sadne si benzín ku polievke,
     <br/>
     k pstruhom je garnírungom prach,
     <br/>
     vzducholoď v brvách každej dievke,
     <br/>
     srdiečka rudé na ústach.
     <br/>
     V nich perly zlatom obrúbené
     <br/>
     jak vo futráloch červených,
     <br/>
     na masky tváre prefarbené
     <br/>
     ti falšujú tu smiech a vzdych.
     <br/>
     Znie džezbend. Okyptené krídla
     <br/>
     v zapudrovaných lopatkách
     <br/>
     parfumom, ľahkou vôňou mydla
     <br/>
     napodobujú zdvih a vzmach…
     <br/>
     <br/>
     Hej, všetko je tu, milý synku,
     <br/>
     na čarokrásnom Semmeringu.
     <br/>
     Pre oči, srdce, pľúca, sluch
     <br/>
     máš pohľad, pokoj, tíšku, vzduch.
     <br/>
     Les smrekov krásnych na tisíce
     <br/>
     za zelené sa chytá štice
     <br/>
     a čarodejný balzam hôr
     <br/>
     ozlomkrk letí od potvor…
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2504814" name="ftn.id2504814">
        10
       </a>
       ]
      </sup>
      <span class="emphasis">
       <em>
        Na Semmeringu
       </em>
      </span>
      — bez dáta (asi 13. VII. 1913 — 12. IX. 1931).
     </p>
     <p>
      Báseň je v rukopisnom zošite RJJ č. 8 a má tieto odchýlky:
     </p>
     <p>
      1. Poradie prvých dvoch veršov je opačné (druhý verš knižného vydania je ako
               prvý).
     </p>
     <p>
      2. V jednotlivých veršoch sú tieto rozdielnosti:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 2 — 3:
        </em>
       </span>
       <br/>
       smrad ľudský ťahá pod mraky
       <br/>
       do vzduchu prdia neobvykle
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 5 — 10:
        </em>
       </span>
       <br/>
       prisadne benzín ku polievke
       <br/>
       ku pstruhu garnírujú prach,
       <br/>
       aeroplán v brvách každej dievke,
       <br/>
       srdiečko rudé na ústach.
       <br/>
       Perličky zlatom obrúbené
       <br/>
       z futráľov blyštia červených,
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 15 — 16:
        </em>
       </span>
       <br/>
       s parfumom, s ľahkou vôňou mydla
       <br/>
       ti imitujú zdvih a vzmach…
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2504895" name="ftn.id2504895">
        11
       </a>
       ]
      </sup>
      <span class="emphasis">
       <em>
        Semmering
       </em>
      </span>
      — priesmyk v Alpách vo výške 980 m z Viedne do
               Štajerska, ktorým vedie aj železnica. Pre krásnu polohu je obľúbeným cieľom
               turistov.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2504951">
       </a>
       Semper idem
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2504965" name="id2504965">
      12
     </a>
     ]
    </sup>
    <sup>
     [
     <a class="footnote" href="#ftn.id2505066" name="id2505066">
      13
     </a>
     ]
    </sup>
   </p>
   <p>
   </p>
   <div class="literallayout">
    <p>
     Je Silvester.
     <br/>
     Ber plášť a galoše!
     <br/>
     Tak o hodinu polnočná je scéna,
     <br/>
     čo od vekov je ešte neskončená,
     <br/>
     čo v tisíc podobách vždy odznova sa počne.
     <br/>
     <br/>
     Pod šedou plachtou menažérie
     <br/>
     sú pri kŕmení všetky beštie:
     <br/>
     ľvi, tigri, leopardi, vlci, supi.
     <br/>
     Na mäso surové si každá stúpi
     <br/>
     a do pazúrov berie ho a dláb,
     <br/>
     pomaly labužnícky pochutnáva.
     <br/>
     Strč ruku za mreže k nim, ak si chlap
     <br/>
     a ruka s porciou ti zrudne do krvava.
     <br/>
     V hrdzavej klietke exotický vták.
     <br/>
     Ako ten sneh je. Má krídla veľkolepé.
     <br/>
     Žeravým železom mu planie zrak.
     <br/>
     Kľuvákom doráňaným o mreže klepe.
     <br/>
     Poď bližšie, ak chceš počuť.
     <br/>
     Zo zobáka
     <br/>
     mu apoštolská káravá reč kráka.
     <br/>
     <br/>
     „Tu teda bratstva mäkká láska sídli?
     <br/>
     Ja biedny vták som medzi beštiami.
     <br/>
     To že by boli oči? To sú vidly.
     <br/>
     To ústa boli by? Veď sú to tlamy.
     <br/>
     To ruky sú? To železné sú kliešte.
     <br/>
     To hlas by bol? Veď je to zverské vytie.
     <br/>
     To srdcia sú? To kamene sú v ceste,
     <br/>
     kamene, v ktoré potkýna sa žitie.
     <br/>
     Bych nadrobno ich ako cigáň tĺkol,
     <br/>
     chcem medzi beštie, ľvov, tigrov, supov, vlkov!“
     <br/>
     <br/>
     Vták máva krídly, ale tichý šum
     <br/>
     zapadá utopený v trmu-vrmu,
     <br/>
     a nevšíma si jaré publikum,
     <br/>
     že veľký, biely vták sťa mrel by bez pokrmu…
     <br/>
     To svet je tuná napodobnený.
     <br/>
     Je bez duše a pre dušu je stvorený.
     <br/>
     To ti je tuná duša zavretá:
     <br/>
     pre ľudstvo stvorená a bez sveta.
     <br/>
     . . . . . . . . . . . . . . . . .
     <br/>
     Bol Silvester.
     <br/>
     Zhoď plášť a galoše!
     <br/>
     Však do dňa prechádza tá stará scéna,
     <br/>
     čo od rokov je ešte neskončená,
     <br/>
     čo v tisíc podobách vždy odznova sa počne.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2504965" name="ftn.id2504965">
        12
       </a>
       ]
      </sup>
      <span class="emphasis">
       <em>
        Semper idem
       </em>
      </span>
      — Bratislava 6. VI. 1931. Báseň je v zošite RJJ
               č. 7. Od knižného znenia sa odlišuje v týchto prípadoch:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 15:
        </em>
       </span>
       <br/>
       Je ako sňah. Má krýdla veľkolepé.
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 17:
        </em>
       </span>
       <br/>
       Zobákom doráňaným o mrež klepe
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 19 — 20:
        </em>
       </span>
       <br/>
       Vtáku z kľuva
       <br/>
       znie káravá a apoštolská mluva.
      </p>
     </div>
     <p>
     </p>
     <p>
     </p>
     <p>
      V rukopisnej zbierke RJJ č. 7 je ešte jeden variant tejto básne pod názvom
               Humanita z 28. IV. 1929. Na okraji je autorova poznámka „Použité inde“:
     </p>
     <p>
     </p>
     <div class="literallayout">
      <p>
       Tak bratstvo tu a mäkká ľudskosť sídli?
       <br/>
       Veď cítim sa, jak cudzí medzi psami.
       <br/>
       To že sú ľudské oči?
       <br/>
       To sú vidly.
       <br/>
       To že sú ľudské ústa?
       <br/>
       To sú tlamy.
       <br/>
       To že sú ľudské ruky?
       <br/>
       To sú kliešte.
       <br/>
       To hlas by bol?
       <br/>
       Veď je to zverské vytie.
       <br/>
       To srdcia sú?
       <br/>
       To kamene sú v ceste,
       <br/>
       na ktoré stále potkýňa sa žitie.
       <br/>
       Bych na drobno ich, ako cigáň tĺkol?
       <br/>
       Nie!
       <br/>
       Radšej idem do hôr medzi vlkov!
      </p>
     </div>
     <p>
     </p>
     <p>
     </p>
     <p>
      Báseň je v rukopise prečiarknutá.
     </p>
    </div>
    <div class="footnote">
     <p>
      <sup>
       [
       <a class="para" href="#id2505066" name="ftn.id2505066">
        13
       </a>
       ]
      </sup>
      <span class="emphasis">
       <em>
        Semper idem
       </em>
      </span>
      (lat.) — Vždy to isté.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505125">
       </a>
       Torzo boha
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505139" name="id2505139">
      14
     </a>
     ]
    </sup>
   </p>
   <p>
   </p>
   <div class="literallayout">
    <p>
     Som múdry, smelý, štedrý a nikdy nezalžem.
     <br/>
     Kus boha nosí so mnou na svojom chrbte zem,
     <br/>
     čo v nej je, čo je na nej, čo nad ňou — slúži mne,
     <br/>
     vysávam všetky šťavy tej krásnej rabyne.
     <br/>
     Ale ty, brat môj drahý, ty sa mi nepokloň,
     <br/>
     lež ako chlapca chyť ma a cez koleno zlom,
     <br/>
     a ak si lepší jak ja, a ak sa ti len dám,
     <br/>
     z rúk svojich nevypusť ma a neúprosne lám,
     <br/>
     len keď sa láme, vidieť, čo fárb má papršlek,
     <br/>
     len keď ma lámeš, vidíš, čo som ja za človek.
     <br/>
     <br/>
     Ja múdry, smelý, štedrý a pravdomluvný muž
     <br/>
     kus boha mal by nosiť, a nesiem pekla kus:
     <br/>
     tú svoju hlúposť drzo vždy vážnosťou chcem kryť,
     <br/>
     čím bližšie ku smrti som, tým dlhšie chcel by žiť,
     <br/>
     keď nemám nič, sa delím, keď mám, by ešte bral,
     <br/>
     keď iný zaplakať chce, tak rád by som sa smial,
     <br/>
     keď iní zasmejú sa, by zaplakali, chcem.
     <br/>
     Som hlúpy, chabý sebec a ustavične lžem.
     <br/>
     No, ak ja zlomím teba a zdepcem pod nohy,
     <br/>
     ty budeš opravdivý, ty budeš úbohý.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505139" name="ftn.id2505139">
        14
       </a>
       ]
      </sup>
      <span class="emphasis">
       <em>
        Torzo boha
       </em>
      </span>
      — Bratislava 8. X. 1932. Báseň je v rukopisnom
               zošite RJJ č. 8 a má motto: „Von s farbou!“ Vedľa viacerých drobnejších odchýlok má
               dvanásty verš takéto znenie:
     </p>
     <p>
     </p>
     <div class="literallayout">
      <p>
       kus Boha nosím v sebe? Ja nesiem pekla kus:
       <br/>
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505215">
       </a>
       Hlasy hlbočín
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505230" name="id2505230">
      15
     </a>
     ]
    </sup>
   </p>
   <p>
   </p>
   <div class="literallayout">
    <p>
     Zanechal si kopce nízke.
     <br/>
     Hundrú chmúrne hlbočiny.
     <br/>
     Oslepený letíš k výške.
     <br/>
     Dovysoka hrozia stíny:
     <br/>
     „My sme malí. My sme dolu.
     <br/>
     Ale, kto sa malým vzdiali,
     <br/>
     hoci veľký medzi nami,
     <br/>
     vo výšine bude malý.
     <br/>
     Malí sme a mnoho nás je.
     <br/>
     Hnus je v malom, odpor v mnohom.
     <br/>
     Pre malých a mnohých je boh,
     <br/>
     a ty malý chceš byť bohom.
     <br/>
     Do výšky my nepôjdeme
     <br/>
     bez chodníkov, stôp a šľakov.
     <br/>
     Boha nevidieť a polboh
     <br/>
     chce sa haliť do oblakov.
     <br/>
     Hojdá šťastie, ako otec
     <br/>
     hojdá decko na ramene,
     <br/>
     zajtra vypustí ťa z ramien
     <br/>
     do náručia matky zeme.
     <br/>
     Pri tej výške je i hĺbka.
     <br/>
     Hĺbka zhora, výška zdola.
     <br/>
     Nezabúdaj vo výšine,
     <br/>
     že ti matkou hĺbka bola.
     <br/>
     Z hrudy nahor’, ako vtáča.
     <br/>
     Zhora, ako vtáča, k hrude.
     <br/>
     Nezabúdaj vo výšine,
     <br/>
     že ti matkou hĺbka bude.
     <br/>
     Chmára, čo sa nebom nesie,
     <br/>
     orol, čo sa v chmárach tratí,
     <br/>
     tamtá s búrkou, tento s škrekom
     <br/>
     na úbohú zem sa vráti.
     <br/>
     Hĺbka ti je verná. Výška
     <br/>
     záletnícku skrýva zradu.
     <br/>
     Najtrpkejšie na tom svete:
     <br/>
     merať výšku podľa pádu.“
     <br/>
     Zanechal si kopce nízke.
     <br/>
     Hundrú chmúrne hlbočiny.
     <br/>
     Oslepený letíš k výške.
     <br/>
     Dovysoka hrozia stíny.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505230" name="ftn.id2505230">
        15
       </a>
       ]
      </sup>
      <span class="emphasis">
       <em>
        Hlasy hlbočín
       </em>
      </span>
      — Bratislava 20. IV. 1930. Báseň je v zošite
               RJJ č. 7 a od knižného vydania sa odlišuje na týchto miestach:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 14 — 18:
        </em>
       </span>
       <br/>
       bez chodníkov a bez šľakov
       <br/>
       Boha nevidno a polboh chce sa haliť do oblakov.
       <br/>
       Húpe šťastie, ako otec
       <br/>
       húpe decko na ramene,
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 25 — 26:
        </em>
       </span>
       <br/>
       S hrudy na hor
       <br/>
       s hora k hrude
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505325">
       </a>
       Zlomený sen
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505339" name="id2505339">
      16
     </a>
     ]
    </sup>
   </p>
   <p>
   </p>
   <div class="literallayout">
    <p>
     Svet bičom práska. Korbáčom nás bíja.
     <br/>
     Hladina žitia sŕka a sa zvíja.
     <br/>
     Nemôže nebo do nej nahliadnuť.
     <br/>
     Obrazy dňa a noci drahocenné
     <br/>
     sa trasú, lámu, drobia skaličené…
     <br/>
     <br/>
     A keby nad vodou aj vládol kľud,
     <br/>
     ty v nemých vodách videl by si s bôľom,
     <br/>
     že zámky, čo si nabudoval kolom,
     <br/>
     štítami obrátené k výšine,
     <br/>
     i sady ich, i kvety, ktoré hore
     <br/>
     by k slnku mali hľadieť v nepokore,
     <br/>
     obracajú sa v tichej hladine.
     <br/>
     <br/>
     Čo o chvíľu ty žobreš tichú, kľudnú?
     <br/>
     Sny tvoje zlomené sa zvrátia ku dnu.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505339" name="ftn.id2505339">
        16
       </a>
       ]
      </sup>
      <span class="emphasis">
       <em>
        Zlomený sen
       </em>
      </span>
      — Bratislava 6. VIII. 1929. Rukopis básne je v
               zošite RJJ č. 7. Druhý verš v rukopise znie takto:
     </p>
     <p>
     </p>
     <div class="literallayout">
      <p>
       Hladina jeho síka a sa svíja.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505391">
       </a>
       Nivelujeme
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505406" name="id2505406">
      17
     </a>
     ]
    </sup>
   </p>
   <p>
   </p>
   <div class="literallayout">
    <p>
     Impertinentne — aristokraticky
     <br/>
     nad úbohé a malodušné kríčky
     <br/>
     topole chcú sa dovysoka vzpínať.
     <br/>
     Nivelujeme. Vrcholce im stínať!
     <br/>
     <br/>
     Tam buržujka sa kníše, tučnoboká
     <br/>
     rozrastá stará lipa doširoka
     <br/>
     a dusí vychudnutú briezku v stíne.
     <br/>
     Nivelujeme. Lipu okliesnime!
     <br/>
     <br/>
     Aj naše Tatry. Aká „preveleba“?
     <br/>
     čo chytá mraky — panské chvosty neba,
     <br/>
     po nich chce vyliezť do kráľovských komnát?
     <br/>
     Nivelujeme. So zemou ich zrovnať!
     <br/>
     <br/>
     Kráľovstvo božie v podnebeskej ríši
     <br/>
     sa ešte Panstvom Všemohúcim pýši,
     <br/>
     preň otĺkať si čelá pri modlení?
     <br/>
     Nivelujeme. Strhnúť nebo k zemi!
     <br/>
     <br/>
     Kto o mudrcoch nám tu ešte vraví?
     <br/>
     U miliónov kapustné sú hlavy.
     <br/>
     Kapustnú hlavu, kto chce, lacno kúpi.
     <br/>
     Nivelujeme. Buďme všetci hlúpi!
     <br/>
     <br/>
     Tak? V bunde vidieť ešte demokrata?
     <br/>
     A milióny chodia bez kabáta!
     <br/>
     Chcieť, aby všetci oblečení boli?
     <br/>
     Nivelujeme. Buďme všetci holí!
     <br/>
     <br/>
     Cigán sa vtiahne na noc do koliby
     <br/>
     a druhí v kroví nocujú jak hríby,
     <br/>
     v palácoch tretí životu sa tešia.
     <br/>
     Nivelujeme. Buďme bez prístrešia!
     <br/>
     <br/>
     Čo? Máme s dvoma grošmi hodnostára?
     <br/>
     A milióny sú tu bez grajciara!
     <br/>
     Ohavnosť strašná: Žobráci a páni!
     <br/>
     Nivelujeme. Poďme po žobraní!
     <br/>
     <br/>
     Lež ako pôjdeš holý po žobraní,
     <br/>
     keď v žobrákov sme „prenivelovaní“,
     <br/>
     žobráci všetci žobráckeho kraja?
     <br/>
     Nivelujeme. Skočme do Dunaja!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505406" name="ftn.id2505406">
        17
       </a>
       ]
      </sup>
      <span class="emphasis">
       <em>
        Nivelujeme
       </em>
      </span>
      — Bratislava 24. X. 1932. Rukopis básne je v
               zošite RJJ č. 8. Pod titulom autor v zátvorkách uvádza „Satyra“. Piaty verš v
               rukopise znie:
     </p>
     <p>
     </p>
     <div class="literallayout">
      <p>
       Tam buržujka sa hlúpa, tlstoboká
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 19:
        </em>
       </span>
       <br/>
       Nemôžme chcieť, by všetci v bundách boli
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505496">
       </a>
       Smrť a život
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505510" name="id2505510">
      18
     </a>
     ]
    </sup>
   </p>
   <p>
   </p>
   <div class="literallayout">
    <p>
     Smrť?
     <br/>
     O dva palce dlhší utíši sa.
     <br/>
     A pohreb?
     <br/>
     Jednu truhlu zahrabem.
     <br/>
     Plač?
     <br/>
     O pár vzlykov sa mi prsia zvýšia.
     <br/>
     Hrob?
     <br/>
     O jednu truhlu je vyššia zem.
     <br/>
     Pamiatka?
     <br/>
     Iba krátkych vrások pár,
     <br/>
     čo do kameňa vryje kamenár,
     <br/>
     len aby tým, čo žijú, rozprávala,
     <br/>
     že život je len veľký, smrť je malá.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505510" name="ftn.id2505510">
        18
       </a>
       ]
      </sup>
      <span class="emphasis">
       <em>
        Smrť a život
       </em>
      </span>
      — Bratislava 25. IX. 1931. Rukopis básne je v
               zošite RJJ č. 8. V rukopise znie báseň takto:
     </p>
     <p>
     </p>
     <div class="literallayout">
      <p>
       Smrť?
       <br/>
       O tri palce dlhší utíš sa.
       <br/>
       A pohreb?
       <br/>
       Jednu truhlu zahrabem.
       <br/>
       Plač?
       <br/>
       O pár vzlykov prsia sa nám zvýšia.
       <br/>
       Hrob?
       <br/>
       O jednu je truhlu vyššia zem.
       <br/>
       Pamiatka?
       <br/>
       Iba krátkych vrázkov pár,
       <br/>
       čo do kameňa vyril kamenár,
       <br/>
       len aby tým, čo žijú rozprávala,
       <br/>
       že smrť je malá,
       <br/>
       že veľkým je len život.
       <br/>
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505572">
       </a>
       Za Vladimírom Royom
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505586" name="id2505586">
      19
     </a>
     ]
    </sup>
    <sup>
     [
     <a class="footnote" href="#ftn.id2505598" name="id2505598">
      20
     </a>
     ]
    </sup>
   </p>
   <p>
   </p>
   <div class="literallayout">
    <p>
     „Peruťou sudba máva“… Závan krídel
     <br/>
     jej zadrhol Ti hlas… Je nemota…
     <br/>
     Dva nízke kopce akoby som videl:
     <br/>
     Ten jeden — smrti, druhý — života.
     <br/>
     <br/>
     Ten jeden — na martinskom cintoríne,
     <br/>
     ten druhý — v malom kopci Tvojich kníh.
     <br/>
     Tam nepočujeme Ťa, nevidíme,
     <br/>
     tu hovoríš a cítime Tvoj dych.
     <br/>
     <br/>
     Tam zasypali Ťa a rozsypeš sa
     <br/>
     s kovovou, dlhou svojou posteľou,
     <br/>
     tu budeš chodiť do poľa a lesa
     <br/>
     pod pazuchami Tvojich priateľov.
     <br/>
     <br/>
     Tam neotvoríš ku sebe viac vráta
     <br/>
     a k stolovaniu nebudeš nás zvať,
     <br/>
     tu budú stále tíško otvárať Ťa
     <br/>
     a hľadieť na Teba a počúvať
     <br/>
     <br/>
     oživujúce neprestajné chvenie
     <br/>
     mäkkého peria Tvojich perutí…
     <br/>
     Pri tomto kopci sa my postretneme,
     <br/>
     ty zabudnutý nezabudnutý.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505586" name="ftn.id2505586">
        19
       </a>
       ]
      </sup>
      <span class="emphasis">
       <em>
        Za Vladimírom Royom
       </em>
      </span>
      — Bratislava 18. II. 1936. Rukopis básne
               je v zošite RJJ č. 12.
     </p>
    </div>
    <div class="footnote">
     <p>
      <sup>
       [
       <a class="para" href="#id2505598" name="ftn.id2505598">
        20
       </a>
       ]
      </sup>
      <span class="emphasis">
       <em>
        Vladimír Roy
       </em>
      </span>
      (1885 — 1936), slovenský symbolistický básnik.
               Jeho zbierka Peruťou sudba máva vyšla r. 1927.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505648">
       </a>
       Pri pohrebe
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505662" name="id2505662">
      21
     </a>
     ]
    </sup>
   </p>
   <p>
   </p>
   <div class="literallayout">
    <p>
     Aj keď sa skončí plač a odznie nápev
     <br/>
     a radosť našu zavrie strieška zeme,
     <br/>
     náš smútok, ťažký ako tvoja rakev,
     <br/>
     čo priniesli sme, domov ponesieme.
     <br/>
     Tak ako v žití sme ťa v sebe mali,
     <br/>
     i po smrti tam budeš v našom žiali.
     <br/>
     <br/>
     Mrú srdcia, ale srdce vraví k srdcu,
     <br/>
     k nám preniká i z hlbokého rovu,
     <br/>
     ty mŕtvy prejdeš v srdcia, ktoré tlčú
     <br/>
     a budeš v nich žiť ako živý znovu,
     <br/>
     kým bude v tomto svete pocit straty
     <br/>
     a človek, ktorý lásku láskou platí.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505662" name="ftn.id2505662">
        21
       </a>
       ]
      </sup>
      <span class="emphasis">
       <em>
        Pri pohrebe
       </em>
      </span>
      — Bratislava 2. IV. 1935. Báseň je v rukopise RJJ
               č. 12 bez nadpisu a má oproti knižnému zneniu tieto odchýlky:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 9 — 10:
        </em>
       </span>
       <br/>
       ty z mŕtvych prejdeš v srdcia, ktoré tlčú
       <br/>
       a budeš mrieť a ožiješ vždy znova,
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505719">
       </a>
       Spev
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505733" name="id2505733">
      22
     </a>
     ]
    </sup>
   </p>
   <p>
   </p>
   <div class="literallayout">
    <p>
     Na triesku schudli dni vráskavé, ostré, dnešné…
     <br/>
     Čo radšej? Dať? Či vziať? Či mať?
     <br/>
     Tak myslím: vždy je radostnejšie
     <br/>
     poklady rozdať, ako prijímať,
     <br/>
     <br/>
     nie zbierať peniažky, lež hádzať skvostom,
     <br/>
     nie smädným byť, lež radšej nalievať,
     <br/>
     byť radšej hostiteľom ako hosťom
     <br/>
     a keď je spev, tak radšej zaspievať.
     <br/>
     <br/>
     Spev, hoci smútok z duše sníma,
     <br/>
     on poslucháča predsa zarmúti,
     <br/>
     že kdesi v kúte sediac nenadchýna,
     <br/>
     len aplauduje nadchnutý.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505733" name="ftn.id2505733">
        22
       </a>
       ]
      </sup>
      <span class="emphasis">
       <em>
        Spev
       </em>
      </span>
      — Bratislava 17. VI. 1933. V rukopise RJJ č. 8 má báseň
               názov Sboru slovenských učiteľov. Ôsmy verš v rukopise znie takto:
     </p>
     <p>
     </p>
     <div class="literallayout">
      <p>
       Nie počúvať, lež radšej zaspievať.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505787">
       </a>
       Podívaj sa na sad
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505802" name="id2505802">
      23
     </a>
     ]
    </sup>
   </p>
   <p>
   </p>
   <div class="literallayout">
    <p>
     Podívaj sa na sad oblokom,
     <br/>
     ako leto za svoj prepych platí.
     <br/>
     Exekútor — jeseň riadi von,
     <br/>
     berie skvosty, zvlieka drahé šaty.
     <br/>
     <br/>
     Podívaj sa na sad oblokom!
     <br/>
     Tam je nárek. Padá na kolená,
     <br/>
     ruky láme v plači každý strom.
     <br/>
     Exekútor zľutovania nemá.
     <br/>
     <br/>
     Podívaj sa na sad oblokom!
     <br/>
     Žltá bieda platí svoje dane.
     <br/>
     Ako vdovec v smútku nebasklon
     <br/>
     vedie svoje deti ošarpané.
     <br/>
     <br/>
     Podívaj sa na sad oblokom!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505802" name="ftn.id2505802">
        23
       </a>
       ]
      </sup>
      <span class="emphasis">
       <em>
        Podívaj sa na sad
       </em>
      </span>
      — Bratislava 28. V. 1932. Rukopis básne je
               v zošite RJJ č. 8. V rukopise za prvou slohou je toto prečiarknuté štvorveršie:
     </p>
     <p>
     </p>
     <div class="literallayout">
      <p>
       Podívaj sa na sad oblokom,
       <br/>
       s preklínaním i to lístie rána
       <br/>
       vietor, ako kočiš bičiskom.
       <br/>
       Exekútor nemá zľutovania.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505858">
       </a>
       Jeseň
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505873" name="id2505873">
      24
     </a>
     ]
    </sup>
   </p>
   <p>
   </p>
   <div class="literallayout">
    <p>
     Rieky hladina sa vraští
     <br/>
     od dýchania jesene.
     <br/>
     Lieta sem-tam žlté lístie
     <br/>
     ako vtáctvo splašené.
     <br/>
     <br/>
     Zletelo už na chodníky,
     <br/>
     vysedáva na tráve,
     <br/>
     jazierko tam medzi krami
     <br/>
     od neho je pehavé.
     <br/>
     <br/>
     Sťaby sťahovať sa chcelo
     <br/>
     s ostatnými vtáčaty,
     <br/>
     azda myslí, že sa na jar
     <br/>
     k rodným vetvám navráti?
     <br/>
     <br/>
     Aj mne jeseň brázdi čelo.
     <br/>
     Zožltli mi nádeje.
     <br/>
     Dohonil ma chladný vietor.
     <br/>
     Darmo lietam — pozde je.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505873" name="ftn.id2505873">
        24
       </a>
       ]
      </sup>
      <span class="emphasis">
       <em>
        Jeseň
       </em>
      </span>
      — rukopis básne sa nám nepodarilo zistiť.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505910">
       </a>
       Zimná jar
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2505925" name="id2505925">
      25
     </a>
     ]
    </sup>
   </p>
   <p>
   </p>
   <div class="literallayout">
    <p>
     Že zase ku sviatkom som starú babu stretol,
     <br/>
     čo líči na bielo náš umáganý kraj.
     <br/>
     Už chodník biely je a belie sa i háj,
     <br/>
     kde ako pavúk som raz siete lásky plietol.
     <br/>
     <br/>
     Dni snehom leteli a za rokom rok zlietol.
     <br/>
     Na biely december mi ošedivel máj
     <br/>
     a do líc, do vlasov kus svojho snehu vmietol…
     <br/>
     <br/>
     I sieť je šedivá i muška, nebodaj,
     <br/>
     sťa baba, ktorú som dnes na chodníku stretol
     <br/>
     na Kvetnú nedeľu bez nedele a kvetov.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505925" name="ftn.id2505925">
        25
       </a>
       ]
      </sup>
      <span class="emphasis">
       <em>
        Zimná jar
       </em>
      </span>
      — dátum vzniku básne a rukopis sa nám nepodarilo
               zistiť. V rukopisnej zbierke RJJ č. 6 existuje variant tejto básne, napísanej v
               Žiline 28. III. 1915 pod názvom Zima na jar:
     </p>
     <p>
     </p>
     <div class="literallayout">
      <p>
       Že zase ku sviatkom som starú babu stretol
       <br/>
       čo líči na bielo náš umáčaný kraj.
       <br/>
       Už vrchy biele sú, zabelel sa i háj
       <br/>
       i mesto špinavé i chodník, čo ma smietol
       <br/>
       v sieť lásky, ktorú som raz namyslene plietol.
       <br/>
       Už siete šedivé, už ošedivel máj
       <br/>
       i líca ružové i vlasy nebodaj
       <br/>
       i túžby mladosti sťa baba čo som stretol
       <br/>
       na kvetnú nedeľu bez nedele a kvetov.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505996">
       </a>
       Zašlo slnce
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2506010" name="id2506010">
      26
     </a>
     ]
    </sup>
   </p>
   <p>
   </p>
   <div class="literallayout">
    <p>
     Zašlo slnce za strechu.
     <br/>
     Smiech, tú moju útechu,
     <br/>
     prefarbuje žltý západ
     <br/>
     v krivé ústa posmechu.
     <br/>
     <br/>
     Hľadám svoj smiech s krivým rtom
     <br/>
     v osvetlení večernom.
     <br/>
     Nenachádzam.
     <br/>
     Už len posmech škľabí sa mi pod oknom.
     <br/>
     <br/>
     Volám.
     <br/>
     Ako z okeníc
     <br/>
     žlť sa vykloňuje z líc.
     <br/>
     Kopať chce môj drevený kôň,
     <br/>
     v živé zaťať detský bič.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506010" name="ftn.id2506010">
        26
       </a>
       ]
      </sup>
      <span class="emphasis">
       <em>
        Zašlo slnce
       </em>
      </span>
      — Nitra 22. VI. 1929. Tento dátum sa vzťahuje na
               variant tejto básne s názvom Smiech, ktorý je v rukopisnom zošite RJJ č. 8. Rukopis
               uverejnenej básne sme nezistili. Variant znie takto:
     </p>
     <p>
     </p>
     <div class="literallayout">
      <p>
       Nešťastný som v rodine:
       <br/>
       Mal som decko jediné.
       <br/>
       Nikdy, nikdy neplakalo,
       <br/>
       len sa smialo nevinne.
       <br/>
       <br/>
       Driapal som sa na strechu.
       <br/>
       Ztratil som tu útechu:
       <br/>
       moje milé drahé decko
       <br/>
       sgúľalo sa v posmechu.
       <br/>
       <br/>
       Hľadám ho ja nocou, dňom.
       <br/>
       Ani chýru niet po ňom.
       <br/>
       Len ten ľúty, hlúpy posmech
       <br/>
       kuviká mi pod oknom.
       <br/>
       Volám, ale decko nič.
       <br/>
       Vysadla mi žlč do líc.
       <br/>
       Zostáva mi drevený kôň,
       <br/>
       hrkálky a decký bič.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578072">
       </a>
       Z knihy života
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2578086" name="id2578086">
      27
     </a>
     ]
    </sup>
   </p>
   <p>
   </p>
   <div class="literallayout">
    <p>
     Som veľkej knihy pri čítaní.
     <br/>
     Prevraciam pomaličky strany.
     <br/>
     Čo deň, to stránka. Neviem sám,
     <br/>
     že kedy knihu dočítam.
     <br/>
     A neviem ešte ani dneska,
     <br/>
     do konca koľko chybí strán.
     <br/>
     Len viem, že vyšla humoreska
     <br/>
     z náletov pyšných na román,
     <br/>
     moc prózy z veľa poézie,
     <br/>
     moc hlúpych frašiek z tragédie,
     <br/>
     z nebeských veľa zemských scén…
     <br/>
     <br/>
     A čítam, hoci koniec viem:
     <br/>
     Hrdina chcel vyjsť na nebesá,
     <br/>
     a z duba spadne čochvíľa.
     <br/>
     Na malom kopci zachechce sa
     <br/>
     smrť — žitia nášho satira.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578086" name="ftn.id2578086">
        27
       </a>
       ]
      </sup>
      <span class="emphasis">
       <em>
        Z knihy života
       </em>
      </span>
      — Bratislava 5. IV. 1932. Báseň je v
               rukopisnom zošite RJJ č. 8. Je na viacerých miestach poprečiarkovaná a rukopis svedčí
               o tom, že ju básnik viac ráz prepracovával:
     </p>
     <p>
     </p>
     <div class="literallayout">
      <p>
       Som veľkej knihy pri čítaní.
       <br/>
       Prevraciam pomaličky strany.
       <br/>
       Čo deň — to stránka.
       <br/>
       Neviem sám, že kedy knihu dočítam.
       <br/>
       A neviem ešte ani dneska,
       <br/>
       ku koncu koľko chybí strán.
       <br/>
       Nejedna je v nej humoreska
       <br/>
       nejeden nálet na román
       <br/>
       moc prózy z veľa poézie,
       <br/>
       moc komédie z tragédie,
       <br/>
       z nebeských veľa zemských scén…
       <br/>
       <br/>
       Ja čítam, hoci koniec viem:
       <br/>
       Hrdina chcel vynsť na nebesá
       <br/>
       a schová ho len mohyla.
       <br/>
       Na kopčeku jej zachechce sa
       <br/>
       smrť — žitia nášho satyra.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578148">
       </a>
       Tvrdá reč
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="blockquote">
    <blockquote class="blockquote">
     <p>
      <span class="emphasis">
       <em>
        …Stredoslovenčina je mäkká, aristokratická reč, treba do nej z našej
                  západnej, demokratickej tvrdosti…
       </em>
      </span>
     </p>
     <p>
      Z reči dr. I. Dérera, ministra osvety
      <sup>
       [
       <a class="footnote" href="#ftn.id2578176" name="id2578176">
        28
       </a>
       ]
      </sup>
     </p>
    </blockquote>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2578204" name="id2578204">
      29
     </a>
     ]
    </sup>
   </p>
   <p>
   </p>
   <div class="literallayout">
    <p>
     Nuž berme do úst skálie, nie melódiu, nie,
     <br/>
     keď demokratické je už iba kamenie.
     <br/>
     Nech ono hviždí z úst nám sťa z roztočených prakov
     <br/>
     a na dve poly driape tú ťažkú plachtu mrakov,
     <br/>
     rozstrapká na franforce ich olovený vzduch
     <br/>
     a v žuly naše padá a ryje ako pluh
     <br/>
     a popribíja všetkých, čo sa mu neuhnú!
     <br/>
     <br/>
     Tak v polia zmäknú skaly, čo ruky naše žnú?
     <br/>
     Štrk žltý sčernie v hrudy tam u piat vysočín?
     <br/>
     Zacvendží ako kosa po našich slovách čin?
     <br/>
     <br/>
     Nebesá každému z nás svoj malý prídel dali:
     <br/>
     zem mäkkú — tvrdý jazyk, reč mäkkú — tvrdé skaly.
     <br/>
     Do čiernych, mastných nížin pluh brázdu vyorie.
     <br/>
     Ku našim velikášom ísť treba v pokore,
     <br/>
     bez iskier prudký kameň a oceľ neznesú,
     <br/>
     to preto naše slová jak chlebík mäkké sú,
     <br/>
     to preto najpyšnejšie sa šatí národ holý,
     <br/>
     najchudobnejšie kraje vždy najpeknejšie boli,
     <br/>
     kto býval zakríknutým a mlčať privykol,
     <br/>
     mal vždycky najviac piesní a najviac jazykov,
     <br/>
     a z jazykov tých mnohých tam v horách, známa vec,
     <br/>
     kto najviac slúžil pánovi, má najpanskejšiu reč.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578176" name="ftn.id2578176">
        28
       </a>
       ]
      </sup>
      <span class="emphasis">
       <em>
        Z reči dr. I. Dérera, ministra osvety
       </em>
      </span>
      — dr. Ivan Dérer,
                     advokát a politik, bol niekoľkokrát ministrom ČSR, raz aj ministrom osvety. Bol
                     stĺpom tzv. čechoslováckej ideológie, ktorá spočívala v tvrdení, že nieto ani
                     českého ani slovenského národa, ale existuje len jeden národ československý.
                     Zmyslom tejto ideológie bolo teoreticky zdôvodňovať vykorisťovanie slovenského
                     ľudu českou veľkoburžoáziou.
     </p>
    </div>
    <div class="footnote">
     <p>
      <sup>
       [
       <a class="para" href="#id2578204" name="ftn.id2578204">
        29
       </a>
       ]
      </sup>
      <span class="emphasis">
       <em>
        Tvrdá reč
       </em>
      </span>
      — Bratislava 6. X. 1932. Báseň je v zošite RJJ č.
               8. Okrem textu, ktorý je v knižnom vydaní, existuje v tomto zošite i variant tejto
               básne.
     </p>
     <p>
     </p>
     <div class="literallayout">
      <p>
       Najpyšnejšie sa šatil vždy biedny národ holí.
       <br/>
       Najchudobnejšie kraje vše najpeknejšie boly.
       <br/>
       Kto býval zakríknutý a mlčať privykol,
       <br/>
       mal vždycky najviac piesní a najviac jazykov.
       <br/>
       A z jazykov tých mnohých tu u nás, — známa vec, —
       <br/>
       kto najviac slúžil pánovi, má najpanskejšiu reč.
       <br/>
       <br/>
       I jazyk náš je pánsky a pánska mäkkosť v ňom.
       <br/>
       Ech! Kým je práca tvrdá, nech je reč kameňom!…
       <br/>
       Tak berme do úst skáľa! Nie melódiu, nie!
       <br/>
       Nech z úst nám letia slová, jak z prakov kamenie.
       <br/>
       Nech kamenie to hvízda!
       <br/>
       My roztrieskame s ním
       <br/>
       to maľované slnce i s nebom falošným,
       <br/>
       kulysne na kolečkách a u nebeských vrát
       <br/>
       tých papierových svätých, čo chceli by nám hrať
       <br/>
       a v múdrom počítaní, či z hlupej svevole
       <br/>
       nadšene ukazujúc nám stratu na kole
       <br/>
       čakajúc apoštolské i od nás nadšenie
       <br/>
       Nechže im tedy tlieska to tvrdé kamenie!
       <br/>
       Reč tvrdá, lebka tvrdá, paž tvrdá, tvrdý duch
       <br/>
       nech skálim k zemi padá a vyje, ako pluh
       <br/>
       a zaoráva všetkých, čo sa mu neuhnú
       <br/>
       a to, čo vzklíči po tom nech naše ruky žnú
       <br/>
       a nech, či na nížinách, či u piat vysočín
       <br/>
       pri našej reči v slovách, sťa kosa, cvendží čin!
      </p>
     </div>
     <p>
     </p>
     <p>
     </p>
     <p>
      Báseň je v rukopise celá prečiarknutá.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578314">
       </a>
       Smrť Puškina
      </h2>
     </div>
    </div>
   </div>
   <p>
   </p>
   <p>
    <span class="emphasis">
     <em>
      (K storočnici jeho narodenia)
     </em>
    </span>
   </p>
   <p>
   </p>
   <p>
    <sup>
     [
     <a class="footnote" href="#ftn.id2578335" name="id2578335">
      30
     </a>
     ]
    </sup>
   </p>
   <p>
   </p>
   <div class="literallayout">
    <p>
     Nataša, anjel môj!
     <sup>
      [
      <a class="footnote" href="#ftn.id2578396" name="id2578396">
       31
      </a>
      ]
     </sup>
     <br/>
     V tie cárske dvorany
     <br/>
     tak ťažko mundúr mi kamerjunkerský nosiť.
     <sup>
      [
      <a class="footnote" href="#ftn.id2578408" name="id2578408">
       32
      </a>
      ]
     </sup>
     <br/>
     Vysoko — klzko je.
     <br/>
     Som celý uštvaný.
     <br/>
     „Pora, moj drug, pora, pokoja serdce prosit.“
     <sup>
      [
      <a class="footnote" href="#ftn.id2578426" name="id2578426">
       33
      </a>
      ]
     </sup>
     <br/>
     <br/>
     Ach, dovoľ!
     <br/>
     V blýskaní je toľko radosti.
     <br/>
     Ustatá od valsov, mazúrky, od kvadrily,
     <br/>
     tam doma rozpoviem ti všetky hlúposti,
     <br/>
     čo franti zjašení mi ticho hovorili.
     <br/>
     <br/>
     Milaja Nathalie!
     <sup>
      [
      <a class="footnote" href="#ftn.id2578439" name="id2578439">
       34
      </a>
      ]
     </sup>
     <br/>
     Najkrajšia z krásnych dám!
     <br/>
     Milujem iba vás,
     <br/>
     a milovanie baví.
     <br/>
     Divoké rýmy sú:
     <br/>
     Vy a ten Afrikán.
     <sup>
      [
      <a class="footnote" href="#ftn.id2578450" name="id2578450">
       35
      </a>
      ]
     </sup>
     <br/>
     Verš strašný:
     <br/>
     Vy a ten váš poet kučeravý.
     <br/>
     <br/>
     Premôže takého Byrona Don Juan.
     <sup>
      [
      <a class="footnote" href="#ftn.id2578468" name="id2578468">
       36
      </a>
      ]
     </sup>
     <br/>
     Daj pozor!
     <br/>
     Láska má vždy dramatický dospev.
     <br/>
     Milaja Nataša,
     <br/>
     najkrajšia z krásnych dám!
     <br/>
     Tvoj muž je zúrivý pre „orden rogonoscev“.
     <sup>
      [
      <a class="footnote" href="#ftn.id2578484" name="id2578484">
       37
      </a>
      ]
     </sup>
     <br/>
     <br/>
     Bez cti žiť,
     <br/>
     bez msty mrieť,
     <br/>
     môj anjel, nechce sa…
     <br/>
     Už stužka červená ma priviazala k zemi.
     <br/>
     Priviazať musím ju ja k stužke z d’Antesa:
     <sup>
      [
      <a class="footnote" href="#ftn.id2578495" name="id2578495">
       38
      </a>
      ]
     </sup>
     <br/>
     nech krváca i on, keď som ja skrvavený.
     <br/>
     <br/>
     Môj poet, radostný môj poet, nebledni!
     <br/>
     Muž biely na muške:
     <br/>
     smrť tvoja — koniec hádok…
     <br/>
     Verš treskol ohnivý,
     <br/>
     rým švistol posledný,
     <br/>
     olovom napísal si posledný svoj riadok.
     <br/>
     <br/>
     On ranil.
     <br/>
     „Bravo!“
     <br/>
     Verš je s bodom červeným.
     <br/>
     A za ním pomlčka.
     <br/>
     Sú zviazané dve stužky.
     <br/>
     Kto zabil poeta, ten večne žije s ním.
     <br/>
     To tvoja pomsta je, môj Alexander Puškin.
     <br/>
     <br/>
     Kto sa nám pomstí zaň?…
     <br/>
     Msty plameň blčiaci
     <br/>
     už zo sŕdc do očí a z očí skáče v slová:
     <br/>
     „Svobody, genia i slavy palači!“
     <sup>
      [
      <a class="footnote" href="#ftn.id2578513" name="id2578513">
       39
      </a>
      ]
     </sup>
     <br/>
     znie výkrik ku trónu korneta Lermontova.
     <sup>
      [
      <a class="footnote" href="#ftn.id2578524" name="id2578524">
       40
      </a>
      ]
     </sup>
     <br/>
     <br/>
     „Otmščenie gosudar!“
     <sup>
      [
      <a class="footnote" href="#ftn.id2578542" name="id2578542">
       41
      </a>
      ]
     </sup>
     <br/>
     Vie mstiť sa ruský cár.
     <br/>
     Hoc hnevom vysokým mu chladné oči blyštia,
     <br/>
     odpúšťa mrúcemu,
     <br/>
     do rany sype dar,
     <br/>
     a zabitému už raz šibenice chystá.
     <br/>
     <br/>
     A aby zarmútil aj „vysočajšij sviet“,
     <sup>
      [
      <a class="footnote" href="#ftn.id2578558" name="id2578558">
       42
      </a>
      ]
     </sup>
     <br/>
     je koniec divadlám, koncertom, čajom, tancom.
     <br/>
     Až na dva týždne „traur izvolil povelieť“
     <sup>
      [
      <a class="footnote" href="#ftn.id2578569" name="id2578569">
       43
      </a>
      ]
     </sup>
     <br/>
     za mŕtvym hercogom šverinským Fridrich-Francom.
     <sup>
      [
      <a class="footnote" href="#ftn.id2578580" name="id2578580">
       44
      </a>
      ]
     </sup>
     <br/>
     <br/>
     Nech v Dvorci ticho je.
     <sup>
      [
      <a class="footnote" href="#ftn.id2578592" name="id2578592">
       45
      </a>
      ]
     </sup>
     <br/>
     Vrie národ prekliaty.
     <br/>
     Je treba pozhášať tu hore aspoň sviečky.
     <br/>
     Čo, keby vtrhol zas sem v cárske komnaty
     <br/>
     uštvaný Jakobín
     <sup>
      [
      <a class="footnote" href="#ftn.id2578605" name="id2578605">
       46
      </a>
      ]
     </sup>
     — paroháč z Čornoj Rječky?
     <br/>
     <br/>
     Nadarmo!
     <br/>
     Vtrhne ta!
     <br/>
     Na spôsob Ježiša
     <br/>
     odvalí jeho duch ten kameň, čo ho tieni.
     <br/>
     A viacej neumrie, bo stále zrodí sa,
     <br/>
     hoc sto ráz zabitý
     <br/>
     a sto ráz obesený!…
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578335" name="ftn.id2578335">
        30
       </a>
       ]
      </sup>
      <span class="emphasis">
       <em>
        Smrť Puškina
       </em>
      </span>
      — Bratislava v júni 1932. Rukopis básne je v
               zošite RJJ č. 8 s názvom „Pomsta Puškinova“ a bez podtitulu. V rukopise má prvý verš
               dva varianty:
     </p>
     <p>
      a) Nedajú pokoja
     </p>
     <p>
      b) Daj pokoj Nathalie
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 3:
        </em>
       </span>
       <br/>
       tak ťažko mi je frak kamerjunkerský nosiť
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 68:
        </em>
       </span>
       <br/>
       opustí monastýr vo svatogorskej tieni
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2578396" name="ftn.id2578396">
        31
       </a>
       ]
      </sup>
      <span class="emphasis">
       <em>
        Nataša, anjel môj!
       </em>
      </span>
      — Natália Gončarovová, manželka Puškinova.
     </p>
    </div>
    <div class="footnote">
     <p>
      <sup>
       [
       <a class="para" href="#id2578408" name="ftn.id2578408">
        32
       </a>
       ]
      </sup>
      <span class="emphasis">
       <em>
        … tak ťažko mundúr mi kamerjunkerský nosiť…
       </em>
      </span>
      —
      <span class="emphasis">
       <em>
        Kammerjunker
       </em>
      </span>
      — titul dvorskej šľachtickej hodnosti, ktorá bola udelená aj Puškinovi. Básnik sa tejto hodnosti vzdal, čím veľmi rozhneval cára.
     </p>
    </div>
    <div class="footnote">
     <p>
      <sup>
       [
       <a class="para" href="#id2578426" name="ftn.id2578426">
        33
       </a>
       ]
      </sup>
      <span class="emphasis">
       <em>
        Pora, moj drug, pora, pokoja srdce prosit
       </em>
      </span>
      (rus.) — Neskôr, druh môj, neskôr, srdce si žiada pokoja.
     </p>
    </div>
    <div class="footnote">
     <p>
      <sup>
       [
       <a class="para" href="#id2578439" name="ftn.id2578439">
        34
       </a>
       ]
      </sup>
      <span class="emphasis">
       <em>
        Milaja Nathalia
       </em>
      </span>
      (z rus.) — milá Natália
     </p>
    </div>
    <div class="footnote">
     <p>
      <sup>
       [
       <a class="para" href="#id2578450" name="ftn.id2578450">
        35
       </a>
       ]
      </sup>
      <span class="emphasis">
       <em>
        Vy a ten Afrikán
       </em>
      </span>
      — Puškin bol z materinskej línie potomkom černocha Petra Veľkého Abraháma Petroviča Hanibala, ktorého cár urobil šľachticom a oženil s bojarskou dcérou. Puškin mal vo fyziognómii niektoré znaky černošskej rasy, medzi iným aj kučeravé vlasy.
     </p>
    </div>
    <div class="footnote">
     <p>
      <sup>
       [
       <a class="para" href="#id2578468" name="ftn.id2578468">
        36
       </a>
       ]
      </sup>
      <span class="emphasis">
       <em>
        Premôže takého Byrona don Juan
       </em>
      </span>
      — Don Juan je dielo niekoľkých vynikajúcich básnikov, medzi inými aj Byronovo.
     </p>
    </div>
    <div class="footnote">
     <p>
      <sup>
       [
       <a class="para" href="#id2578484" name="ftn.id2578484">
        37
       </a>
       ]
      </sup>
      <span class="emphasis">
       <em>
        Orden rogonoscev
       </em>
      </span>
      (rus.) — rad paroháčov
     </p>
    </div>
    <div class="footnote">
     <p>
      <sup>
       [
       <a class="para" href="#id2578495" name="ftn.id2578495">
        38
       </a>
       ]
      </sup>
      <span class="emphasis">
       <em>
        d’Anthés
       </em>
      </span>
      — súper Puškinov v súboji, v ktorom ho zabil.
     </p>
    </div>
    <div class="footnote">
     <p>
      <sup>
       [
       <a class="para" href="#id2578513" name="ftn.id2578513">
        39
       </a>
       ]
      </sup>
      <span class="emphasis">
       <em>
        Svobody, genia i slavy palači!
       </em>
      </span>
      (rus.) — Slobody, génia i slávy kati!
     </p>
    </div>
    <div class="footnote">
     <p>
      <sup>
       [
       <a class="para" href="#id2578524" name="ftn.id2578524">
        40
       </a>
       ]
      </sup>
      <span class="emphasis">
       <em>
        Znie výkrik ku trónu korneta Lermontova
       </em>
      </span>
      — mladý Lermontov, pobúrený Puškinovou smrťou, napísal báseň, ktorá ho urobila slávnym. Za trest bol poslaný na Kaukaz. —
      <span class="emphasis">
       <em>
        Kornet
       </em>
      </span>
      — hodnosť u jazdy, rovnajúca sa hodnosti zástavníka u pechoty.
     </p>
    </div>
    <div class="footnote">
     <p>
      <sup>
       [
       <a class="para" href="#id2578542" name="ftn.id2578542">
        41
       </a>
       ]
      </sup>
      <span class="emphasis">
       <em>
        Otmščenie, Gosudar!
       </em>
      </span>
      (rus.) — Pomsta, panovník!
     </p>
    </div>
    <div class="footnote">
     <p>
      <sup>
       [
       <a class="para" href="#id2578558" name="ftn.id2578558">
        42
       </a>
       ]
      </sup>
      <span class="emphasis">
       <em>
        Vysočajšij sviet
       </em>
      </span>
      (rus.) — vysoká spoločnosť
     </p>
    </div>
    <div class="footnote">
     <p>
      <sup>
       [
       <a class="para" href="#id2578569" name="ftn.id2578569">
        43
       </a>
       ]
      </sup>
      <span class="emphasis">
       <em>
        Traur izvolil povelieť
       </em>
      </span>
      (rus.) — prikázal traur (z nem. smútok)
     </p>
    </div>
    <div class="footnote">
     <p>
      <sup>
       [
       <a class="para" href="#id2578580" name="ftn.id2578580">
        44
       </a>
       ]
      </sup>
      <span class="emphasis">
       <em>
        za mŕtvym hercogom šverinským Fridrichom Francom
       </em>
      </span>
      — ruský cársky rod bol totiž v rodine s rodom vojvodov meklenbursko-zverínskych (nem. Mecklenburg-Schwerin)
     </p>
    </div>
    <div class="footnote">
     <p>
      <sup>
       [
       <a class="para" href="#id2578592" name="ftn.id2578592">
        45
       </a>
       ]
      </sup>
      <span class="emphasis">
       <em>
        Nech v Dvorci ticho je
       </em>
      </span>
      — Dvorec, letné sídlo ruských cárov.
     </p>
    </div>
    <div class="footnote">
     <p>
      <sup>
       [
       <a class="para" href="#id2578605" name="ftn.id2578605">
        46
       </a>
       ]
      </sup>
      <span class="emphasis">
       <em>
        Uštvaný Jakobín — paroháč z Čornoj Rječky
       </em>
      </span>
      —
      <span class="emphasis">
       <em>
        jakobín
       </em>
      </span>
      — príslušník radikálnej buržoáznej revolucionárskej strany z francúzskej republiky. Pri Čornoj Rječke padol Puškin v súboji.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578635">
       </a>
       Autodafé Gogoľovo
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2578649" name="id2578649">
      47
     </a>
     ]
    </sup>
    <sup>
     [
     <a class="footnote" href="#ftn.id2578676" name="id2578676">
      48
     </a>
     ]
    </sup>
   </p>
   <p>
   </p>
   <div class="literallayout">
    <p>
     Ó Bože! Viem, čo lialo sa mi z úst,
     <br/>
     to iba čerta lož sa liala:
     <br/>
     nezúrodnila mŕtvych duší púšť,
     <br/>
     keď sa im britko posmievala.
     <br/>
     Kto po tebe môže byť dokonalým?
     <br/>
     Som čertom, a tak peklo svoje spálim.
     <br/>
     <br/>
     Už tretia po polnoci… Semjon, poď!
     <br/>
     Chcú popol mŕtvych duše živé.
     <br/>
     Portfej je v kasni. Daj ho!… Sviečku!… Hoď
     <br/>
     plášť na plecia mi zimomrivé.
     <br/>
     Bohu sa v každej izbe pokloníme…
     <br/>
     Tak… Ticho otvor zatvor na komíne…
     <br/>
     <br/>
     Zošúľaj v trúbky papier: plamienky
     <br/>
     sa nechcú dĺžiť žravých do jazykov.
     <br/>
     Nech vzbĺkne v ohni láska Uljenky,
     <br/>
     Koškarev, Chlebujev i Tentetnikov…
     <br/>
     Betriščev, smej sa teraz. Chachacha!
     <br/>
     Pražíme Platonova… Pjetucha…
     <sup>
      [
      <a class="footnote" href="#ftn.id2578727" name="id2578727">
       49
      </a>
      ]
     </sup>
     <br/>
     <br/>
     Čo plačeš, Semjon?
     <sup>
      [
      <a class="footnote" href="#ftn.id2578739" name="id2578739">
       50
      </a>
      ]
     </sup>
     Čo mi chytáš dlaň?
     <br/>
     Do mojej práce nič ťa neni.
     <br/>
     Nebeský oheň planie z rudých strán,
     <br/>
     hriech, čert i peklo budú spopolnení…
     <br/>
     Ja plačem tiež?… Poď! Bozkám ťa!… Len plač!
     <br/>
     O jednu mŕtvu dušu viac.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578649" name="ftn.id2578649">
        47
       </a>
       ]
      </sup>
      <span class="emphasis">
       <em>
        Autodafé Gogoľovo
       </em>
      </span>
      — Bratislava 31. X. 1932. Báseň je v
               rukopise RJJ č. 8.
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 6 — 7:
        </em>
       </span>
       <br/>
       Viem, čertom som a peklo svoje spálim
       <br/>
       už tretia k ránu… Semjon, poď!
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2578676" name="ftn.id2578676">
        48
       </a>
       ]
      </sup>
      <span class="emphasis">
       <em>
        Autodafé Gogoľovo
       </em>
      </span>
      —
      <span class="emphasis">
       <em>
        Autodafé
       </em>
      </span>
      (zo špan.)
               — slávnosti viery, na ktorých inkvizícia pálila kacírov. Tu sa myslí na noc, keď
               Gogoľ v duševnom poblúdení spálil druhý diel svojich Mŕtvych duší, z ktorého sa
               zachovali iba zlomky.
     </p>
    </div>
    <div class="footnote">
     <p>
      <sup>
       [
       <a class="para" href="#id2578727" name="ftn.id2578727">
        49
       </a>
       ]
      </sup>
      <span class="emphasis">
       <em>
        Uljenka, Koškarev, Chlebujev, Tentetnikov, Betriščev, Platonov, Pjetuch
       </em>
      </span>
      — všetko postavy zo spáleného II. dielu Mŕtvych duší.
     </p>
    </div>
    <div class="footnote">
     <p>
      <sup>
       [
       <a class="para" href="#id2578739" name="ftn.id2578739">
        50
       </a>
       ]
      </sup>
      <span class="emphasis">
       <em>
        Semjon
       </em>
      </span>
      — Gogoľov sluha
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578760">
       </a>
       Týždeň Matice slovenskej
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2578775" name="id2578775">
      51
     </a>
     ]
    </sup>
   </p>
   <p>
   </p>
   <div class="literallayout">
    <p>
     Niet príčiny nám oslavovať dnes,
     <br/>
     že odplávalo šesťdesiat už rokov,
     <br/>
     čo blázni na „ostrove slobody“
     <br/>
     do vreca chceli chytiť denné svetlo
     <br/>
     a zaháňali mrak, čo sypal dážď
     <br/>
     na suché polia, prekrižovať blesky,
     <br/>
     čo v tme sa nad vŕškami jagali,
     <br/>
     hrom držať v hrsti skaly drobiaci,
     <br/>
     rozdúchať ozón, ktorý pľúca šíril.
     <br/>
     <br/>
     Bolo by divné pripomínať čas,
     <br/>
     keď ducha nášho pochovávali,
     <br/>
     a ako robievame na Dušičky:
     <br/>
     zapáliť sviečky, zdobiť kvetami
     <br/>
     hrob, v ktorom mŕtvy nikdy neležal
     <br/>
     a plakať nad ním, kropiť spomienku,
     <br/>
     v modlitbách pripomínať nebohého,
     <br/>
     čo žije, kvitne, horí farbami.
     <br/>
     <br/>
     Viem: Bola rakva, boli hrobári
     <br/>
     a bola jama, vykopaná nimi,
     <br/>
     i rany boli, bolo klesanie
     <br/>
     a bol i pohreb, bol i hrobitov,
     <br/>
     i na majetku sa už delili,
     <br/>
     keď zavreli nám kostol, ktorý sme
     <br/>
     vyzdvihli s láskou, vierou, nádejou
     <br/>
     Materi našej starostlivej k úcte,
     <br/>
     snáď mysleli si: keď niet kostola,
     <br/>
     niet viery, lásky, nádeje a úcty,
     <br/>
     že bez kostola v ľuďoch boha niet?
     <br/>
     <br/>
     Lež boh ten bol a vyhodený z chrámu
     <br/>
     chrám so sebou vzal do ulíc a hôr,
     <br/>
     do podzemia i nad zem, Duchom stal sa.
     <br/>
     A Duch bol boh. Chyťže ho na retiazku,
     <br/>
     zaputnaj ho a posoť do jamy,
     <br/>
     syp naňho hrudy, zasyp, navaľ kameň,
     <br/>
     sto krížov rukou hoď, sto postav naň,
     <br/>
     by stlel raz v prsti, so zemou sa zmiešal!
     <br/>
     Je možné mučiť ho, lež mučenie
     <br/>
     je preňho ako zákal na oceli.
     <br/>
     On, keď i vidí hrob, doň nepadá,
     <br/>
     on, keď i pohreb má, no nezná smrť.
     <br/>
     <br/>
     My spomíname to, že boh bol v nás,
     <br/>
     že Jeho chrám sme v srdciach nosili,
     <br/>
     že Jeho obraz v myšlienkach nám svietil,
     <br/>
     že Jeho iskry z hláv nám sršali,
     <br/>
     zrak zapaľovali a slová v rtoch,
     <br/>
     len tak sme mohli božský plameň vznietiť
     <br/>
     a Jediného na sto rozmnožiť,
     <br/>
     sto na tisíc a tisíce zas na stá.
     <br/>
     On horel v malých perách z ocele:
     <br/>
     v šabličkách oceľovej armády,
     <br/>
     on pod zástavou našej Matere
     <br/>
     do šíkov staval knihy, čo zo sŕdc
     <br/>
     jak z pošiev meče vytasili zápal.
     <br/>
     Ten zápal blčal ako slniečko,
     <br/>
     ten svietil nám a ten nás zohrieval,
     <br/>
     ten zlial nás v jedno bratstvo, v ktorom sme
     <br/>
     šli potom za slobodu bojovať
     <br/>
     s armádou živou, s plukmi nadšenými
     <br/>
     olovom, železom a oceľou.
     <br/>
     A tu sme.
     <br/>
     Duch náš, keď i videl hrob,
     <br/>
     nepadol doňho, keď i pohreb znal,
     <br/>
     no neznal smrti.
     <br/>
     Toto slávime.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578775" name="ftn.id2578775">
        51
       </a>
       ]
      </sup>
      <span class="emphasis">
       <em>
        Týždeň Matice slovenskej
       </em>
      </span>
      — Bratislava 14. IX. 1935. Rukopis
               básne je v zošite RJJ č. 12. Názov básne v rukopise je Týždeň Slovenskej
               Matice.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578876">
       </a>
       Spomienka
      </h2>
     </div>
    </div>
   </div>
   <p>
   </p>
   <p>
   </p>
   <p>
   </p>
   <div class="blockquote">
    <blockquote class="blockquote">
     <p>
      <span class="emphasis">
       <em>
        …Hodžov hrob bol taký smutný, opustený…
        <sup>
         [
         <a class="footnote" href="#ftn.id2578898" name="id2578898">
          52
         </a>
         ]
        </sup>
        Očistili, ovenčili sme ho a zapálili sviečky…
       </em>
      </span>
     </p>
     <p>
      Z listu trinásťročného dievčaťa z r. 1903
     </p>
    </blockquote>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2578934" name="id2578934">
      53
     </a>
     ]
    </sup>
   </p>
   <p>
   </p>
   <div class="literallayout">
    <p>
     V meste Tešíne
     <br/>
     na cintoríne
     <br/>
     len do nedávnych ešte dôb
     <br/>
     bol jeden opustený hrob.
     <br/>
     Aj ho videli.
     <br/>
     Nepripomneli,
     <br/>
     že opustil ho celý rod.
     <br/>
     <br/>
     V sviatok Všechsvätých,
     <br/>
     pri rozožatých
     <br/>
     tisícich svetlách jediný
     <br/>
     bol bez svetla a kvetiny.
     <br/>
     Aj to videli.
     <br/>
     Nepripomneli:
     <br/>
     rod celý mimo rodiny.
     <br/>
     <br/>
     Lež dievčatká tu
     <br/>
     sú z internátu,
     <br/>
     Slovenky v meste Tešíne,
     <br/>
     chúďatá učia nemčine.
     <sup>
      [
      <a class="footnote" href="#ftn.id2578982" name="id2578982">
       54
      </a>
      ]
     </sup>
     <br/>
     Keď to videli,
     <br/>
     si pripomneli:
     <br/>
     rod celý sťa hrob v cudzine.
     <br/>
     <br/>
     A v okamžení
     <br/>
     hrob ovenčený.
     <br/>
     Sviečočky horia v minúte.
     <br/>
     Dievčatká stoja pohnute.
     <br/>
     Pamäť Hodžovu
     <br/>
     nesú k domovu
     <br/>
     myšlienok detských perute.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578898" name="ftn.id2578898">
        52
       </a>
       ]
      </sup>
      <span class="emphasis">
       <em>
        … Hodžov hrob bol taký smutný, opustený
       </em>
      </span>
      — Michal
                        Miloslav Hodža (1811 — 1870), slovenský básnik a politik, sa v tzv.
                        patentálnych bojoch natoľko exponoval proti maďarskému šovinizmu, že po
                        rakúsko-uhorskom vyrovnaní r. 1867 bol pozbavený mikulášskej fary a penziu
                        dostal len pod tou podmienkou, že sa vysťahuje z Uhorska. Utiahol sa teda do
                        Tešína a tam zabudnutý umrel.
     </p>
    </div>
    <div class="footnote">
     <p>
      <sup>
       [
       <a class="para" href="#id2578934" name="ftn.id2578934">
        53
       </a>
       ]
      </sup>
      <span class="emphasis">
       <em>
        Spomienka
       </em>
      </span>
      — Nitra 6. XI. 1928. Báseň v rukopise RJJ č. 7 má
               názov Vzpomienka. Prvých sedem veršov má v rukopise iné znenie:
     </p>
     <p>
     </p>
     <div class="literallayout">
      <p>
       Tam v tom Tešíne
       <br/>
       v tom cintoríne
       <br/>
       len do nedávnych ešte dôb
       <br/>
       bol jeden opustený hrob.
       <br/>
       Aj ho videli.
       <br/>
       Nepripomneli.
       <br/>
       Opustený bol celý rod.
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2578982" name="ftn.id2578982">
        54
       </a>
       ]
      </sup>
      <span class="emphasis">
       <em>
        Slovenky v meste Tešine, / chúďatá učia nemčine
       </em>
      </span>
      — do Tešína chodievali ešte donedávna dievčence z buržoáznych rodín učiť sa nemecký jazyk.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579008">
       </a>
       Jozefovi Škultétymu
      </h2>
     </div>
    </div>
   </div>
   <p>
   </p>
   <p>
    <span class="emphasis">
     <em>
      (Na osemdesiatku)
     </em>
    </span>
   </p>
   <p>
   </p>
   <p>
   </p>
   <div class="blockquote">
    <blockquote class="blockquote">
     <p>
      <span class="emphasis">
       <em>
        …Dušou a srdcom prikutí k národnému dielu, veriac na silu svedomia, majúc
                  nádej, že ono má i silu osvobodzujúcu…
       </em>
      </span>
     </p>
     <p>
      Jozef Škultéty v Národných novinách 28. marca 1903.
     </p>
    </blockquote>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579052" name="id2579052">
      55
     </a>
     ]
    </sup>
   </p>
   <p>
   </p>
   <div class="literallayout">
    <p>
     Je jedna pravda. Hocaký je lós,
     <br/>
     nezaprieť svojho boha! Nikdy nie!
     <br/>
     Moc vykladá si pravdu — vyjde lož,
     <br/>
     a odsúdi ťa vlastné svedomie.
     <br/>
     <br/>
     Je väčšou mocou, čo máš v sebe sám.
     <br/>
     Tá pravdu vyloží a oslobodí,
     <br/>
     i keď ťa v putách najmocnejší pán
     <br/>
     so svojou pravdou do žalára hodí.
     <br/>
     <br/>
     To boli časy ešte pred lety!
     <br/>
     Vždy súdený, a vždycky nehodný
     <br/>
     a neodsúdený. Vždy zavretý,
     <br/>
     a vždycky voľný, vždycky slobodný.
     <br/>
     <br/>
     Dľa dvojakého sudcu. Moc a Cit.
     <br/>
     Moc citu nemá a cit divy stvára.
     <br/>
     V žalári prikovaný mohols’ byť,
     <br/>
     a prešiel si nám do sŕdc zo žalára…
     <br/>
     <br/>
     Kde zásluh vonkajšia je okrasa?
     <br/>
     Čo? Záslužný kríž nik Ti nežičí?…
     <br/>
     Čo pozdrav — metál. Národ klania sa.
     <br/>
     A kríže udeľujú básnici.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579052" name="ftn.id2579052">
        55
       </a>
       ]
      </sup>
      <span class="emphasis">
       <em>
        Jozefovi Škultétymu
       </em>
      </span>
      — Bratislava 26. X. 1933. Báseň je v
               rukopisnom zošite RJJ č. 12:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 2:
        </em>
       </span>
       <br/>
       nezaprieť v sebe Boha! Nikdy nie
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 5 — 6:
        </em>
       </span>
       <br/>
       Je večšou pravdou, čo má v sebe sám.
       <br/>
       Tá pravda vykladá a oslobodí.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579135">
       </a>
       50.
      </h2>
     </div>
    </div>
   </div>
   <p>
   </p>
   <p>
    <span class="emphasis">
     <em>
      Slovenským pohľadom
     </em>
    </span>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579156" name="id2579156">
      56
     </a>
     ]
    </sup>
   </p>
   <p>
   </p>
   <div class="literallayout">
    <p>
     Tam na polici hrubé zväzky kníh.
     <br/>
     Štyridsaťdeväť najradšej mám z nich.
     <br/>
     <br/>
     Tam poeti sú, ktorí nevystydli,
     <br/>
     lemujú kvetmi ráty zlatý pás,
     <br/>
     mávajú nad ňou rozpätými krídly;
     <br/>
     jak žehnali by v speve život náš.
     <br/>
     <br/>
     Tam mŕtvi poeti sú. Tam, čo starnú.
     <br/>
     Čo odspievali si už pieseň jarnú.
     <br/>
     Uzučké, tiché hroby — riadky slov.
     <br/>
     Vybledlé zlato v písme mramorov.
     <br/>
     <br/>
     Jak starú vázu na tom kredenci,
     <br/>
     vše mäkká, hebká ruka ovenčí.
     <br/>
     Raz ruža stolistá, raz puky ruže,
     <br/>
     raz rozkvitnuté šípy na haluze,
     <br/>
     raz nevädza, raz mak, raz bodliaky
     <br/>
     vyšľahnú z nej a plameň storaký
     <br/>
     blkoce žlto, modro, červene
     <br/>
     a ohne padajú sťa lupene
     <br/>
     a ruka popol — staré kvety zmetie
     <br/>
     a váza ostáva a vždy je v kvete…
     <br/>
     <br/>
     Vše nové kvety ženie starý strom,
     <br/>
     vše nové kvety pučia na konári,
     <br/>
     vše padá kvet i list a so spevom
     <br/>
     vše zaplnia sad noví pesničkári.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579156" name="ftn.id2579156">
        56
       </a>
       ]
      </sup>
      <span class="emphasis">
       <em>
        50.
       </em>
      </span>
      — 5. I. 1934. Rukopis básne je v zošite RJJ č. 12.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579212">
       </a>
       Prípitok
      </h2>
     </div>
    </div>
   </div>
   <p>
   </p>
   <p>
    <span class="emphasis">
     <em>
      Tajovskému
     </em>
    </span>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579233" name="id2579233">
      57
     </a>
     ]
    </sup>
   </p>
   <p>
   </p>
   <div class="literallayout">
    <p>
     Už hrozno dozrelo. Mušt po uliciach vonia.
     <br/>
     Tátoše zas ťahajú ovenčený sud.
     <br/>
     Štrngajú hrkálky a pliešky. Zvonce zvonia.
     <br/>
     Kvastličky na biči si ľahli na chomút…
     <br/>
     <br/>
     Žiaľ svoj si budeme môcť v zlate utopiť,
     <br/>
     že splašil sa náš čas a cválal k šesťdesiatke,
     <br/>
     vybíja pred nosom dni osamelé, krátke,
     <br/>
     jak hrudky snehové a chladné spod kopýt,
     <br/>
     <br/>
     že zapráši nám škraň, zdrap kečiek, fúzy, brady,
     <br/>
     že vtlačí nad brvy nám vrások podkovy
     <br/>
     a že sme na ceste a zdnuká ešte mladí,
     <br/>
     hoc navon starí už, šediví, snehoví,
     <br/>
     <br/>
     že vieme, zvíťazí, je dlhší jak my živí,
     <br/>
     že povláči nás raz a zaerdží: „Už dosť!“
     <br/>
     že zošmykneme sa a miesto bujnej hrivy
     <br/>
     pred zrakom žmúriacim zvlá vetrom zbrklý chvost…
     <br/>
     <br/>
     Lež čo nás po konci! Čo po dennej nás dráme!
     <br/>
     Tú každý zahrať vie a každý skončiť z nás…
     <br/>
     Ty dávaš inú hru… To je nie vinobranie…
     <br/>
     U kasy kupuje si lístok na ňu — čas.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579233" name="ftn.id2579233">
        57
       </a>
       ]
      </sup>
      <span class="emphasis">
       <em>
        Prípitok
       </em>
      </span>
      — Bratislava 3. X. 1934. Rukopis básne je v RJJ č.
               12.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579290">
       </a>
       Skala
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579304" name="id2579304">
      58
     </a>
     ]
    </sup>
   </p>
   <p>
   </p>
   <div class="literallayout">
    <p>
     Že srdce skamenie,
     <br/>
     že by v ňom láska
     <br/>
     už nenarástla?
     <br/>
     To pravdou nie je. Nie!
     <br/>
     <br/>
     V pukline skaliska
     <br/>
     kvietoček blýska,
     <br/>
     na holej stene
     <br/>
     červenie.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579304" name="ftn.id2579304">
        58
       </a>
       ]
      </sup>
      <span class="emphasis">
       <em>
        Skala
       </em>
      </span>
      — Bratislava 13. VII. 1937. Rukopis básne je v RJJ č. 8
               a od knižného znenia sa odlišuje v týchto prípadoch:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 3 — 4:
        </em>
       </span>
       <br/>
       Viac nerástla.
       <br/>
       To pravdou nie je, nie!
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 7 — 8:
        </em>
       </span>
       <br/>
       Holej sa stene
       <br/>
       červenie, červenie.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579364">
       </a>
       Bašta
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579378" name="id2579378">
      59
     </a>
     ]
    </sup>
   </p>
   <p>
   </p>
   <div class="literallayout">
    <p>
     Na baštu hrdú
     <br/>
     pozerám do výšin.
     <br/>
     Čas nevbil ešte klin
     <br/>
     v jej hlavu tvrdú.
     <br/>
     <br/>
     Múry sú zváľané,
     <br/>
     bašta sa pýši.
     <br/>
     Ten, kto spel k výši,
     <br/>
     tu dlhšie ostane.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579378" name="ftn.id2579378">
        59
       </a>
       ]
      </sup>
      <span class="emphasis">
       <em>
        Bašta
       </em>
      </span>
      — Bratislava 13. VII. 1931. Rukopis knižného vydania
               sme nenašli. V rukopisnej zbierke RJJ č. 8 existuje iba prečiarknutý variant tejto
               básne s poznámkou na okraji „Prepracované“:
     </p>
     <p>
     </p>
     <div class="literallayout">
      <p>
       Čas nevbil čierny klin
       <br/>
       v zápoľu tvrdú:
       <br/>
       na baštu hrdú
       <br/>
       pozerám do výšin.
       <br/>
       <br/>
       Steny sú zváľané.
       <br/>
       Bašta sa pýši.
       <br/>
       Kto bol vo výši,
       <br/>
       aj dlhšie zostane.
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579428">
       </a>
       Do albumu
      </h2>
     </div>
    </div>
   </div>
   <p>
   </p>
   <p>
    <span class="emphasis">
     <em>
      (Slečne Š. H.)
     </em>
    </span>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579449" name="id2579449">
      60
     </a>
     ]
    </sup>
   </p>
   <p>
   </p>
   <div class="literallayout">
    <p>
     Vo vrchoch som bol dnes.
     <br/>
     Nado mnou končiare sa vypínali biele.
     <br/>
     Ich snežné kopije, jak túžby skamenelé,
     <br/>
     pichali do nebies.
     <br/>
     <br/>
     Ostaňme na zemi!
     <br/>
     Zem vždycky niečo dá, keď dá i málo.
     <br/>
     Niet v nebi ozveny.
     <br/>
     Čo hnalo do výšky, tak ako bralo,
     <br/>
     kamenelo a zamŕzalo.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579449" name="ftn.id2579449">
        60
       </a>
       ]
      </sup>
      <span class="emphasis">
       <em>
        Do albumu
       </em>
      </span>
      — Bratislava 26. VIII. 1932. Báseň je v rukopisnom
               zošite so signatúrou RJJ č. 8.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579488">
       </a>
       Cestujúcim Srbom
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579502" name="id2579502">
      61
     </a>
     ]
    </sup>
   </p>
   <p>
   </p>
   <div class="literallayout">
    <p>
     Nuž teda tu je môj vinš krátky:
     <br/>
     Púť veselú a návrat spiatky!
     <br/>
     Za skúsenosť, čo máte už
     <br/>
     z krajiny tejto, vďaku vzdajte,
     <br/>
     a v zámenu nám zanechajte
     <br/>
     z junáctva vášho hodný kus!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579502" name="ftn.id2579502">
        61
       </a>
       ]
      </sup>
      <span class="emphasis">
       <em>
        Cestujúcim Srbom
       </em>
      </span>
      — 6. IX. 1934. Rukopis básne je v zošite RJJ
               č. 12 pod názvom „Cestujúcim Srbom do albuma“.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579538">
       </a>
       Zberateľovi podpisov
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579552" name="id2579552">
      62
     </a>
     ]
    </sup>
   </p>
   <p>
   </p>
   <div class="literallayout">
    <p>
     Zvon smúti, jasá, strachom zakričí
     <br/>
     a cirkevníkov ide veľmi veľa
     <br/>
     bez počúvania popri zvonici…
     <br/>
     <br/>
     Ja pozdravujem čitateľa,
     <br/>
     ktorému zvonia básnici.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579552" name="ftn.id2579552">
        62
       </a>
       ]
      </sup>
      <span class="emphasis">
       <em>
        Zberateľovi podpisov
       </em>
      </span>
      — 10. IX. 1934. Rukopis básne je v
               zošite RJJ č. 12.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579586">
       </a>
       Vzdych slečny Viery
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579600" name="id2579600">
      63
     </a>
     ]
    </sup>
   </p>
   <p>
   </p>
   <div class="literallayout">
    <p>
     Bez družiek ťažko žiť.
     <br/>
     Noc tmavá, kde sme sami.
     <br/>
     Ach! Večernicou byť,
     <br/>
     čo čaká za hviezdami!
     <br/>
     <br/>
     V to slnko žiarivé
     <br/>
     noc mlatom udrie predsa.
     <br/>
     Ach! V iskrách záplave
     <br/>
     tak najjasnejšou skvieť sa!
     <br/>
     <br/>
     Čas letí víchricou.
     <br/>
     Sa každá hviezda hniezdi.
     <br/>
     Ach! Nebyť zornicou,
     <br/>
     čo opúšťajú hviezdy!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579600" name="ftn.id2579600">
        63
       </a>
       ]
      </sup>
      <span class="emphasis">
       <em>
        Vzdych slečny Viery
       </em>
      </span>
      — Bratislava 9. VI. 1930. Podľa rukopisu
               básne nazvanom Bez družiek, ktorý je v zošite RJJ č. 7, mala báseň podstatne iné
               znenie ako ho poznáme z knižného vydania. Báseň v rukopise znie takto:
     </p>
     <p>
     </p>
     <div class="literallayout">
      <p>
       Bez družiek ťažko žiť.
       <br/>
       Je dráma, keď sme sami.
       <br/>
       Chceš večernicou byť,
       <br/>
       čo čaká za hviezdami!
       <br/>
       <br/>
       Na slnko žeravé
       <br/>
       noc mlatom udre predsa.
       <br/>
       A v iskrách záplave
       <br/>
       tej jasná budeš skvieť sa!
       <br/>
       <br/>
       Čas letí víchricou.
       <br/>
       Tak rýchlo sa zas brieždi.
       <br/>
       Ty budeš zornicou,
       <br/>
       čo opúšťajú hviezdy!
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579664">
       </a>
       Neznámej do pamätníka
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579679" name="id2579679">
      64
     </a>
     ]
    </sup>
   </p>
   <p>
   </p>
   <div class="literallayout">
    <p>
     Na špinavom múre steny
     <br/>
     otáznik je vylepený.
     <br/>
     Zvedavosťou plní iba,
     <br/>
     ale odpoveď, tá chýba.
     <br/>
     Taký plagát s otáznikom
     <br/>
     je neznáma s pamätníkom.
     <br/>
     <br/>
     Ako takto dávať rady,
     <br/>
     metať zrnká naučení,
     <br/>
     ako sa ten život sladí,
     <br/>
     čo s ním, keď je presladený?…
     <br/>
     <br/>
     Ale dajte! Ktože zvykol
     <br/>
     žiť podľa rád pamätníkov!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579679" name="ftn.id2579679">
        64
       </a>
       ]
      </sup>
      <span class="emphasis">
       <em>
        Neznámej do pamätníka
       </em>
      </span>
      — rukopis básne sa nám nepodarilo
               zistiť.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579717">
       </a>
       Hrozno a otrok
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579730" name="id2579730">
      65
     </a>
     ]
    </sup>
   </p>
   <p>
   </p>
   <div class="literallayout">
    <p>
     Tlač hrozno, tlač!
     <br/>
     Nech bude vína
     <br/>
     bujného viac,
     <br/>
     čo hlavy stína!
     <br/>
     <br/>
     Otroka tlč!
     <br/>
     Kým zrak mu blysne,
     <br/>
     zovrie mu žlč
     <br/>
     a krk ti stisne!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579730" name="ftn.id2579730">
        65
       </a>
       ]
      </sup>
      <span class="emphasis">
       <em>
        Hrozno a otrok
       </em>
      </span>
      — Autor v rukopisnej zbierke RJJ č. 8, v
               ktorej je rukopis tejto básne, neuviedol dátum vzniku básne. Od knižného znenia sa
               rukopis odchyľuje v posledných troch veršoch:
     </p>
     <p>
     </p>
     <div class="literallayout">
      <p>
       Nech krv mu tryskne
       <br/>
       kým zvre mu žlč
       <br/>
       a krk ti stisne!
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579780">
       </a>
       Toast
      </h2>
     </div>
    </div>
   </div>
   <p>
   </p>
   <p>
    <span class="emphasis">
     <em>
      (Juhoslovanským Slovákom)
     </em>
    </span>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579801" name="id2579801">
      66
     </a>
     ]
    </sup>
    <sup>
     [
     <a class="footnote" href="#ftn.id2579834" name="id2579834">
      67
     </a>
     ]
    </sup>
   </p>
   <p>
   </p>
   <div class="literallayout">
    <p>
     Už rôzne víno krvou koluje:
     <br/>
     Nám v žilách víno zelenkavé, kyslé,
     <br/>
     čo uspáva a nerozčuľuje
     <br/>
     sŕdc našich city, umov našich mysle.
     <br/>
     <br/>
     Vám v žilách víno rudé, žeravé,
     <br/>
     jak keď sa chytá slnko letné,
     <br/>
     rozpáli dušu, hlavu rozžhavie
     <br/>
     a krátkou ranou dlhé reči pretne.
     <br/>
     <br/>
     Nech o pohár sa pohár uderí,
     <br/>
     zmiešajme vína, zrazme v jeden stoly!
     <br/>
     A pime, aby vašej materi
     <br/>
     sme v ohni spoločnými synmi boli!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579801" name="ftn.id2579801">
        66
       </a>
       ]
      </sup>
      <span class="emphasis">
       <em>
        Toast
       </em>
      </span>
      — Bratislava 10. VIII. 1931. Rukopis básne je v zošite
               RJJ č. 8 pod názvom Prípitok a znie takto:
     </p>
     <p>
     </p>
     <div class="literallayout">
      <p>
       Už rôzne víno krvou koluje:
       <br/>
       jednému víno zelenkavé, kyslé,
       <br/>
       čo uspáva a nerozpaľuje,
       <br/>
       ni krv, ni srdce, hlavu, rozum, mysle.
       <br/>
       <br/>
       Druhému víno rudé, žeravé,
       <br/>
       jak slnko keď sa chytá zemi v mlhe,
       <br/>
       rozpáli dušu, hlavu rozžhavie
       <br/>
       a krátkou ranou pretne reči dlhé.
       <br/>
       <br/>
       Nech o pohár sa pohár uderí,
       <br/>
       smiešajme vína, srazme v jeden, stoly!
       <br/>
       A pime; aby jednej materi
       <br/>
       sme vždycky spoločnými synmi boli!
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2579834" name="ftn.id2579834">
        67
       </a>
       ]
      </sup>
      <span class="emphasis">
       <em>
        Toast
       </em>
      </span>
      (z angl.) — prípitok
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579870">
       </a>
       „Blúznivci“
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579884" name="id2579884">
      68
     </a>
     ]
    </sup>
   </p>
   <p>
   </p>
   <div class="literallayout">
    <p>
     Už musel spŕchnuť tichý, letný dážď,
     <br/>
     by zavrel rany zeme, zdvihol vňate,
     <br/>
     by tenké steblá k nebu mohli rásť
     <br/>
     a čierna prsť sa zajagala v zlate.
     <br/>
     <br/>
     A musel poet prísť z tých strašných chvíľ,
     <br/>
     keď spaľovali pôdu ohne kruté,
     <br/>
     čo vypapral a slzou oživil
     <br/>
     semená umreté a zabudnuté.
     <br/>
     <br/>
     Tak ten, kto umrel, z hrobu vyrastá,
     <br/>
     hovorí, kto sa dávno mŕtvym vidí…
     <br/>
     Tak živia mŕtvi — živých mŕtvych stá,
     <br/>
     práchniví „Blúznivci“ a Messeršmidi.
     <sup>
      [
      <a class="footnote" href="#ftn.id2579960" name="id2579960">
       69
      </a>
      ]
     </sup>
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579884" name="ftn.id2579884">
        68
       </a>
       ]
      </sup>
      <span class="emphasis">
       <em>
        Blúznivci
       </em>
      </span>
      — 18. V. 1934. Rukopis básne je v zošite RJJ č. 12.
               Oproti knižnému zneniu sú v rukopise tieto odchýlky:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 2:
        </em>
       </span>
       <br/>
       by zavrel rany, zdvihol suché vňate
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 4:
        </em>
       </span>
       <br/>
       a čierna zem sa zajagala v zlate
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 9 — 10:
        </em>
       </span>
       <br/>
       Tak ten, kto odžil, z hrobu vyrastá,
       <br/>
       ten vraví, kto sa dávno mŕtvym vidí…
      </p>
     </div>
     <p>
     </p>
    </div>
    <div class="footnote">
     <p>
      <sup>
       [
       <a class="para" href="#id2579960" name="ftn.id2579960">
        69
       </a>
       ]
      </sup>
      <span class="emphasis">
       <em>
        … „Blúznivci“ a Messeršmidi
       </em>
      </span>
      — Blúznivci, dramatické dielo Jozefa Gregora-Tajovského, ktorého hrdinom je notár Messeršmid z Donoval.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2579977">
       </a>
       Osuheľ
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2579991" name="id2579991">
      70
     </a>
     ]
    </sup>
   </p>
   <p>
   </p>
   <div class="literallayout">
    <p>
     S ostrou britvou sem sa ženie
     <br/>
     krutý holič — vietor z holí.
     <br/>
     Belavou hmlou namydlené
     <br/>
     žlté brady lesov holí.
     <br/>
     <br/>
     Do ich čiernej, mokrej tvári
     <br/>
     uteráčkom snežným duje,
     <br/>
     preveseným na končiari.
     <br/>
     Inovaťou zapudruje.
     <br/>
     <br/>
     K ránu vyroja sa v polia
     <br/>
     všetky stromy v osuheli,
     <br/>
     akoby šli do kostola
     <br/>
     premonštráti, mnísi bieli.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2579991" name="ftn.id2579991">
        70
       </a>
       ]
      </sup>
      <span class="emphasis">
       <em>
        Osuheľ
       </em>
      </span>
      — Bratislava 30. X. 1931. Rukopis básne je v zošite
               RJJ č. 8, s názvom V osuheli. Tento názov má tiež strojom prepísaná báseň s podpisom
               J. Jesenský.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2580033">
       </a>
       V zime
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2580047" name="id2580047">
      71
     </a>
     ]
    </sup>
   </p>
   <p>
   </p>
   <div class="literallayout">
    <p>
     Zas je spolu starý pár:
     <br/>
     pyšná, chladná, biela zima
     <br/>
     s pánom vetrom severa
     <br/>
     a šesť hnusných deciek s nima:
     <br/>
     dážď, pľušť, hmla, sneh, ľad a mráz.
     <br/>
     Krátky bol ich rozsobáš.
     <br/>
     <br/>
     Na návštevu idú k nám
     <br/>
     zlostný pán a chladná pani.
     <br/>
     Dlhá bude vizita.
     <br/>
     Hostia nudní, nevítaní,
     <br/>
     detí chasa nezbedná:
     <br/>
     radosť číra dovedna.
     <br/>
     <br/>
     K obydliu si zaberá
     <br/>
     pán ten strašný, bezočivý,
     <br/>
     letohrádkov našich rad:
     <br/>
     lúky, polia, háje, nivy,
     <br/>
     stuhy riav a rieky pás,
     <br/>
     šaty chcel by zdriapať z nás.
     <br/>
     <br/>
     Miesto dolín zelených
     <br/>
     v brlohy sa schovávame,
     <br/>
     miesto vŕškov — skrýša stien,
     <br/>
     miesto neba — okno máme,
     <br/>
     miesto slnca — starú pec,
     <br/>
     miesto polí — koberec.
     <br/>
     <br/>
     Hej, veď príde Don Juan:
     <br/>
     slniečko, tá duša zlatá,
     <br/>
     pozrie zime do očí,
     <br/>
     vezme ju zas do objatia,
     <br/>
     a tá, aká verná je,
     <br/>
     v láske k nemu roztaje.
     <br/>
     <br/>
     Nafúkaný severák
     <br/>
     nad neverou svojej ženy
     <br/>
     vykoná si rozsobáš,
     <br/>
     ufujazdí nasrdený
     <br/>
     so zakliatím posledným
     <br/>
     a tie hnusné deti s ním.
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2580047" name="ftn.id2580047">
        71
       </a>
       ]
      </sup>
      <span class="emphasis">
       <em>
        V zime
       </em>
      </span>
      — Rukopis básne sme nenašli. Pod signatúrou RJJ č. 208
               existuje iba strojom prepísaná báseň s podpisom J. Jesenský. V zrovnaní s knižným
               znením a strojopisom sú tieto odchýlky:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 4:
        </em>
       </span>
       <br/>
       a šesť milých deciek s nima:
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 21:
        </em>
       </span>
       <br/>
       miesto vŕškov — štvoro stien,
      </p>
     </div>
     <p>
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2580138">
       </a>
       Nový rok
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2580152" name="id2580152">
      72
     </a>
     ]
    </sup>
   </p>
   <p>
   </p>
   <div class="literallayout">
    <p>
     Povedať prípitok?
     <br/>
     Nech cvendžia poháriky?
     <br/>
     Že zošil okamžiky
     <br/>
     čas na dni, týždne, rok?
     <br/>
     <br/>
     Podvodný krajčír — čas!
     <br/>
     Pripiť ti v dobrej vôli?
     <br/>
     Veď sme tým väčšmi holí,
     <br/>
     čím viacej zošívaš.
     <br/>
     <br/>
     Čím viac ráz príde jar,
     <br/>
     tým menej kvetov v tvári,
     <br/>
     čim viac liet, menej žiari
     <br/>
     a hreje očú pár.
     <br/>
     <br/>
     Čím viacej jesení,
     <br/>
     tým v plodoch menšie šťastie,
     <br/>
     čím číslo tvoje rastie,
     <br/>
     tým sme viac zhrbení.
     <br/>
     <br/>
     Čím viac zím presviští,
     <br/>
     tým menej striasa nami
     <br/>
     mráz mladých nadchýnaní
     <br/>
     pri úzkom ohništi.
     <br/>
     <br/>
     Tie roky, týždne, dni
     <br/>
     ohybnou rukou kmína
     <br/>
     nám berieš z magazína
     <br/>
     a zdobíš švíkami.
     <br/>
     <br/>
     Tým viacej iba dier,
     <br/>
     čím viacej šiješ.
     <br/>
     Zato
     <br/>
     ja dvíham svoje hriato:
     <br/>
     Rok Nový!
     <br/>
     Čert ťa ber!
     <br/>
    </p>
   </div>
   <p>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2580152" name="ftn.id2580152">
        72
       </a>
       ]
      </sup>
      <span class="emphasis">
       <em>
        Nový rok
       </em>
      </span>
      — Bratislava 31. XII. 1931. Rukopis básne je v
               zošite RJJ č. 8 a má názov 1932. V zrovnaní s knižným znením má tieto odchýlky:
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 1:
        </em>
       </span>
       <br/>
       Tak tedy prípitok?
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verše 7 — 8:
        </em>
       </span>
       <br/>
       Veď čím viacej zošívaš,
       <br/>
       tým sme my väčšmi holí.
      </p>
     </div>
     <p>
     </p>
     <p>
     </p>
     <p>
      Okrem toho v rukopise je zmenené poradie slôh. Ak v knižnom znení číslujeme
               jednotlivé slohy číslami l — 7, v rukopise je toto poradie takéto: 1, 6, 2, 7, 3, 4,
               5.
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2580249">
       </a>
       Slnečné víno
      </h2>
     </div>
    </div>
   </div>
   <p>
   </p>
   <p>
   </p>
   <p>
    <sup>
     [
     <a class="footnote" href="#ftn.id2580263" name="id2580263">
      73
     </a>
     ]
    </sup>
   </p>
   <p>
   </p>
   <div class="literallayout">
    <p>
     Obloha sa smiala belasá.
     <br/>
     Slnečného vína zlatá žiara
     <br/>
     z nebeského suda liala sa
     <br/>
     do doliny ako do pohára.
     <br/>
     <br/>
     Díval som sa.
     <br/>
     Rajská zábava!
     <br/>
     Všetko pilo dúškom.
     <br/>
     Zdalo sa mi:
     <br/>
     Pšenica už zrudla rapavá,
     <br/>
     ovos počal hrkať hrkálkami,
     <br/>
     jačmeň dlhé fúzy vykrúcal,
     <br/>
     teplý vietor fúkol spoza brala,
     <br/>
     štíhlu raž si do objemu vzal
     <br/>
     a ona s ním tango tancovala.
     <br/>
     <br/>
     „Poď, poď, poď!“ to znelo u medze.
     <br/>
     Okolo sa točil chodník biely.
     <br/>
     Modreli od pitia nevädze.
     <br/>
     Vzplamenené maky sčerveneli.
     <br/>
     <br/>
     Králiky a panny siedmich krás
     <br/>
     vyložili svoje tanieriky.
     <br/>
     Priťukli si v tento hodokvas
     <br/>
     pod jedličím zvoncov štamperlíky.
     <br/>
     <br/>
     So šedivými vlasmi kol hlavy,
     <br/>
     ľahkomyseľne a bez zármutku,
     <br/>
     rozdávali lásku púpavy,
     <br/>
     zaľúbené v každú čiernu hrudku.
     <br/>
     <br/>
     Breh si dal z nich kytku za klobúk,
     <br/>
     ku nej vrbín zeleného lístia,
     <br/>
     strhol v náruč svojich krivých rúk
     <br/>
     rieku, vyleštenú do striebrista.
     <br/>
     Vlny sa sťa dievky húpali.
     <br/>
     K čapu vábil škovrán lastovičky.
     <br/>
     Skočky tlieskajúc sa dívali,
     <br/>
     zo stoličiek skáčuc na stoličky.
     <br/>
     Húdli diskant mušky opilé.
     <br/>
     Pijúc nápoj ohnivý a tuhý,
     <br/>
     mihotali pestré motýle
     <br/>
     ako kúsky rozdriapanej dúhy.
     <br/>
     <br/>
     Drobčilo tu v tanci milión nôh.
     <br/>
     Nápev milý, jednaký a starý
     <br/>
     na malinkých svojich verklíkoch
     <br/>
     vrzúkali svrčky-verklikári.
     <br/>
     Melódiu včely bzučiace
     <br/>
     sprevádzali svojou kontrou tichou,
     <br/>
     pokúšali ostré bodľačie,
     <br/>
     nazízajúc kvetom do kalichov.
     <br/>
     Pavúk hojdal sa a váhave
     <br/>
     k materinej dúške púšťal slinu.
     <br/>
     I ten vtáčik, čo šiel, v diaľave
     <br/>
     na komín si pripäl forgo dymu.
     <br/>
     <br/>
     Pil som i ja.
     <br/>
     Nápoj plamenný
     <br/>
     pod liesku ma v tôňu hodil stranou.
     <br/>
     Aj tu lopúch dobre kŕmený
     <br/>
     nezábudky tľapkal tučnou dlaňou.
     <br/>
     Ony ako slečny pochabé
     <br/>
     modrými sa smiali očičkami.
     <br/>
     Hory v tmavosvetlom hodvábe
     <br/>
     ticho hľadeli sťa gardedámy…
     <br/>
     <br/>
     Bavilo sa celé okolie.
     <br/>
     I sám krčmár do večera plesal.
     <br/>
     Čľapol vína ešte na hole,
     <br/>
     rudý v tvári na ich prsia klesal.
     <br/>
    </p>
   </div>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2580263" name="ftn.id2580263">
        73
       </a>
       ]
      </sup>
      <span class="emphasis">
       <em>
        Slnečné víno
       </em>
      </span>
      — Bratislava 23. XI. 1931. Z rukopisu poznáme
               dve znenia tejto básne. Obidve sú v zošite RJJ č. 8. Prvé sa až na niektoré odchýlky
               —
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 27:
        </em>
       </span>
       <br/>
       Breh si kvetiny dal za klobúk,
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 33:
        </em>
       </span>
       <br/>
       skočky bez rozumu tlieskaly,
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         verš 36:
        </em>
       </span>
       <br/>
       Do nôh udrel žabám nápoj taký,
      </p>
     </div>
     <p>
     </p>
     <p>
     </p>
     <div class="literallayout">
      <p>
       <span class="emphasis">
        <em>
         posledný verš:
        </em>
       </span>
       <br/>
       docenganý s rudou tvárou plesal
      </p>
     </div>
     <p>
     </p>
     <p>
     </p>
     <p>
      — sa zhoduje s rukopisom. Druhé znenie je v rukopise prečiarknuté. Ide vlastne o
               variant, alebo prvopôvodné znenie tejto básne, na okraj ktorej Jesenský sám napísal
               „Prepracované“:
     </p>
     <p>
     </p>
     <div class="literallayout">
      <p>
       Slnce lialo svoje víno zlaté
       <br/>
       do doliny v zelenkavú čaš
       <br/>
       kvapkalo na klásky na fúzaté
       <br/>
       dúškom pila rozkvitnutá raž.
       <br/>
       <br/>
       Poď, poď, poď! to zvalo u medze
       <br/>
       Prstov milióny k nebu čnely
       <br/>
       ako oči kvitly nevädze
       <br/>
       ako pery maky červenely.
       <br/>
       <br/>
       Vietor na brale sa nezdržal
       <br/>
       pálila ho pod pätami skala.
       <br/>
       Do objema panenku si vzal
       <br/>
       a raz so šuhajom tancovala.
       <br/>
       <br/>
       Vlny sa sťa dievky húpaly
       <br/>
       pohlcujúc fracky lastovičiek
       <br/>
       na stoličky skáčuc zo stoličiek
       <br/>
       (ustavične skáčuc so stoličiek).
       <br/>
       <br/>
       Krížily sa mušky opilé
       <br/>
       do nôh udrel žabám nápoj tuhý.
       <br/>
       Mihotaly pestré motýle
       <br/>
       ako kúsky rozdriapanej dúhy.
       <br/>
       <br/>
       Drobčilo tu v tanci milión nôh
       <br/>
       nápev milý, jednaký a starý
       <br/>
       na malinkých svojich verklíkoch
       <br/>
       vrzúkaly svrčky-verklikári.
       <br/>
       <br/>
       Včely hudúc piesne bzučiace
       <br/>
       nazýzali kvetom do kalichov
       <br/>
       Rozplamenilo sa bodľačie
       <br/>
       vymenilo pozdrav s tvárou tichou.
       <br/>
       <br/>
       Chtivý Pavúk na papršleku
       <br/>
       svojej nitky kolembal sa v stínu
       <br/>
       I ten vláček čo šiel v diaľku
       <br/>
       na komín si pripäl forgo dymu.
       <br/>
       <br/>
       Pil som i ja. Nápoj plamenný
       <br/>
       Nezábudky, družky belasé
       <br/>
       lopúchy si ovievaly v stráni
       <br/>
       Hory v tmavomodrom atlase
       <br/>
       ticho hľadely sťa gardedámy…
      </p>
     </div>
     <p>
     </p>
    </div>
   </div>
  </div>
 </body>
</html>
