<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2517110">
       </a>
       Mia
      </h2>
     </div>
    </div>
   </div>
   <p>
   </p>
   <p>
    Komédia v troch dejstvách
   </p>
   <p>
   </p>
   <p>
    <span class="bold">
     <strong>
      Osoby
     </strong>
    </span>
   </p>
   <p>
   </p>
   <p>
    Doktor Emil Gorovič
   </p>
   <p>
    Mia, jeho dcéra
   </p>
   <p>
    Doktor Andrej Livoňský, obvodný lekár
   </p>
   <p>
    Gustáv Turecký, továrnik
   </p>
   <p>
    Klaudia, jeho žena
   </p>
   <p>
    Ivan, ich syn
   </p>
   <p>
    Župan
   </p>
   <p>
    Blausteinová
   </p>
   <p>
    Šeľucha
   </p>
   <p>
    Mara
   </p>
   <p>
    Hana
   </p>
   <p>
    Katra
   </p>
   <p>
    Zuza
   </p>
   <p>
    Továrenskí robotníci
   </p>
   <p>
   </p>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2522926">
       </a>
       1. dejstvo
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2522946">
        1. výstup
       </a>
      </span>
     </dt>
     <dt>
      <span class="sect1">
       <a href="#id2523208">
        2. výstup
       </a>
      </span>
     </dt>
     <dt>
      <span class="sect1">
       <a href="#id2523368">
        3. výstup
       </a>
      </span>
     </dt>
     <dt>
      <span class="sect1">
       <a href="#id2506492">
        4. výstup
       </a>
      </span>
     </dt>
     <dt>
      <span class="sect1">
       <a href="#id2506679">
        5. výstup
       </a>
      </span>
     </dt>
     <dt>
      <span class="sect1">
       <a href="#id2506908">
        6. výstup
       </a>
      </span>
     </dt>
     <dt>
      <span class="sect1">
       <a href="#id2504992">
        7. výstup
       </a>
      </span>
     </dt>
     <dt>
      <span class="sect1">
       <a href="#id2505334">
        8. výstup
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <p>
    Ordinácia doktora Goroviča
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2522946">
        </a>
        1. výstup
       </h2>
      </div>
     </div>
    </div>
    <p>
     Doktor Gorovič, Šeľucha
    </p>
    <p>
    </p>
    <p>
     ŠEĽUCHA
     <span class="emphasis">
      <em>
       (vojde bez zaklopania):
      </em>
     </span>
     To ste vy ten starý doktor?
    </p>
    <p>
     GOROVIČ: …kne vítam. Najskôr ja. Vy ste Juro a či Jano Veľoch?
    </p>
    <p>
     ŠEĽUCHA: Hej, Šeľucha.
    </p>
    <p>
     GOROVIČ: I Bruchajom nazývaný.
    </p>
    <p>
     ŠEĽUCHA: Hej, alebo i Pupkáčom. Ja som to, ja. Teraz už viete, že som ja — ja. Katra
            je chorá. Tej poraďte, ak viete.
    </p>
    <p>
     GOROVIČ: Ktože je tá Katra?
    </p>
    <p>
     ŠEĽUCHA: Jaj, ani to neviete! Nuž Katra je moja žena. Nuž poraďte, ak viete, Katre,
            no…
    </p>
    <p>
     GOROVIČ: Nejako jej len poradím, keď sa dozviem, čo jej je. Nuž, čože jej chýba?
    </p>
    <p>
     ŠEĽUCHA: Hja, keby som ja vedel, čo jej chýba, nechodil by som k vám. Veď ste doktor,
            vy to musíte vedieť, čo jej chýba. Ona povedala: „Ty, Juro, choďže ty teraz k tomu
            starému doktorovi, lebo starý doktor sa zdá múdrejší, ako mladý.“
    </p>
    <p>
     GOROVIČ: Teší ma, že má o mne takú dobrú mienku. Nuž, u toho mladého ste už boli? A
            čo povedal, čo jej chýba?
    </p>
    <p>
     ŠEĽUCHA: Ten vám, dieťatko, vyčíňal s ňou všelijaké zázraky. Preklepával ju a
            všelijako prezeral. Ale som si pomyslel, že akiste sú všetci doktori takí, nuž nechže
            robí, čo chce. Potom ju akýmisi hadicami počúval, hmkal a potom povedal, že…
    </p>
    <p>
     GOROVIČ: Vypučte už raz, čo povedal!
    </p>
    <p>
     ŠEĽUCHA: Povedal, že je veru chorá, že bude i šesť týždňov ležať a že on jej nemôže
            pomôcť, ale aby som si ja dal pozor. Nuž povedzte, či to tak hovorí múdry a vraj učený
            doktor? Veru nie tak ako vy. To je už raz pravda, svätá pravdička.
    </p>
    <p>
     GOROVIČ: Juro, tárate do sveta, ale to nehovoríte, na čo sa žaluje, čo jej chýba.
    </p>
    <p>
     ŠEĽUCHA: Nuž, veď vám hovorím, chorá je celkom, vonkoncom chorá. Nevládze stáť. Veď
            keď ste doktor, musíte to vedieť.
    </p>
    <p>
     GOROVIČ: Vedel by som, keby som ju prezrel, ale takto?
    </p>
    <p>
     ŠEĽUCHA: Ten mladý ju prezrel a tiež nevedel nič. Dal jej potom akési prášky, ale to
            nestálo nič, len je chorá a chorá.
    </p>
    <p>
     GOROVIČ: Šeľucha, ak dovolíte, aby som povedal svoju mienku o vás, nuž vám ju poviem.
    </p>
    <p>
     ŠEĽUCHA: Nuž povedzte vo meno božie.
    </p>
    <p>
     GOROVIČ: Vy ste taký múdry ako baraní roh.
    </p>
    <p>
     ŠEĽUCHA: Zaplaťpánboh. To mi aj v dedine hocikto povie, aj krajšie, preto som k vám
            neprišiel. Ale teraz mi povedzte svoju mienku aj o mojej Katre.
    </p>
    <p>
     GOROVIČ: Bolí ju hlava?
    </p>
    <p>
     ŠEĽUCHA: Tú ti, dieťatko, bolí hlava.
    </p>
    <p>
     GOROVIČ: Bolí ju chrbát?
    </p>
    <p>
     ŠEĽUCHA. Tú ti, dieťatko, bolí chrbát.
    </p>
    <p>
     GOROVIČ: Je niečo?
    </p>
    <p>
     ŠEĽUCHA: Tá ti, dieťatko, nezje nič ani za groš.
    </p>
    <p>
     GOROVIČ: Kašle?
    </p>
    <p>
     ŠEĽUCHA: Nekašle ti tá, dieťatko, len vlani kašľala.
    </p>
    <p>
     GOROVIČ: A spí v noci?
    </p>
    <p>
     ŠEĽUCHA: Toľko sa vypytujete ako stará baba na jarmoku. A kieho paroma už bude v noci
            robiť, ak nie drichmať. Nevypytujte sa už, ale dajte medicínu a pôjdem v diably.
    </p>
    <p>
     GOROVIČ: Tak teda choďte k tým diablom. Ja vám nemôžem dať medicínu, keď neviem, čo
            jej je.
    </p>
    <p>
     ŠEĽUCHA: To ste tiež taký múdry ako ten druhý. A ja bez medicíny raz nejdem.
    </p>
    <p>
     GOROVIČ: No nech vás hus pečená kopne! Tu máte.
     <span class="emphasis">
      <em>
       (Napíše mu
            recept.)
      </em>
     </span>
     Dostanete vodičku, z nej nech užije každú hodinu lyžicu.
    </p>
    <p>
     ŠEĽUCHA
     <span class="emphasis">
      <em>
       (rozradostený):
      </em>
     </span>
     Aha, tototo, to bude dobrá medicína,
            vodička, no, hľa, a ten mladý jej dal prášky, čo jej, pravdaže, nemohlo byť na osoh. Veď
            aj Brboláčke len medicína pomohla. Darmo je, čo by také chlapčisko aj vedelo. Nuž
            vodičku dostane. A čože vám príde za poradu?
    </p>
    <p>
     GOROVIČ: Nič, choďte zbohom.
    </p>
    <p>
     ŠEĽUCHA: No, dobre, dobre. Veď ja prídem s odpoveďou a potom vám to statočne
            donesiem.
     <span class="emphasis">
      <em>
       (Odíde.)
      </em>
     </span>
    </p>
    <p>
     GOROVIČ
     <span class="emphasis">
      <em>
       (zasmeje sa):
      </em>
     </span>
     Hľa: homo sapiens!
     <sup>
      [
      <a class="footnote" href="#ftn.id2523189" name="id2523189">
       1
      </a>
      ]
     </sup>
     Volič. Ozaj, do ktorej politickej strany patrí?
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523208">
        </a>
        2. výstup
       </h2>
      </div>
     </div>
    </div>
    <p>
     Gorovič, Mia.
    </p>
    <p>
    </p>
    <p>
     MIA
     <span class="emphasis">
      <em>
       (vojde do izby, keď najprv pozrela cez pootvorené dvere, či tam nie je
               cudzí):
      </em>
     </span>
     Sám si?
    </p>
    <p>
     GOROVIČ
     <span class="emphasis">
      <em>
       (sedí pri stole):
      </em>
     </span>
     Sám, dieťa moje. Čože je?
    </p>
    <p>
     MIA: Máš tu ešte jednu pacientku. Poslať ju dnu?
    </p>
    <p>
     GOROVIČ: Pošli. A ty kde ideš?
    </p>
    <p>
     MIA
     <span class="emphasis">
      <em>
       (podíde k nemu a líškajúc sa mu hladí ho po hlave a po
            líci):
      </em>
     </span>
     Môj pekný apuš je dnes neoholený.
     <span class="emphasis">
      <em>
       (Obráti mu hlavu k
            sebe.)
      </em>
     </span>
     A viazanku má nakrivo.
     <span class="emphasis">
      <em>
       (Napraví mu ju.)
      </em>
     </span>
     Vstaňže.
     <span class="emphasis">
      <em>
       (Gorovič vstane, Mia mu napráva šaty.)
      </em>
     </span>
     Tak. Taký mladý pán ako
            si ty, musí byť fešný.
     <span class="emphasis">
      <em>
       (Pohladká ho po líci.)
      </em>
     </span>
    </p>
    <p>
     GOROVIČ
     <span class="emphasis">
      <em>
       (siaha do náprsného vrecka):
      </em>
     </span>
     Dobre, dobre, ty ruža hebronská,
     <sup>
      [
      <a class="footnote" href="#ftn.id2523291" name="id2523291">
       2
      </a>
      ]
     </sup>
     ty karafiát voňavý, koľko zasa potrebuješ?
    </p>
    <p>
     MIA
     <span class="emphasis">
      <em>
       (s úsmeškom):
      </em>
     </span>
     Ale to ani nestojí za reč, to skutočne teraz
            nemusí byť. Malicherných tristo korún. Vieš, také utešené fialové topánočky som videla u
            Barančeka. Ale, vieš, také utešené! A Elena má zelené. To ti je zlé. Ona nemá vôbec
            nijaký vkus. Nuž ja som si kúpila tie fialové. Sedia ti mi ani uliate.
    </p>
    <p>
     GOROVIČ
     <span class="emphasis">
      <em>
       (dá jej peniaze):
      </em>
     </span>
     Nuž kúpila si ich! Mia, Mia, tebe je
            malicherné všetko, čo sa týka peňazí. Pravda, ty k nim ľahko prídeš. Keby už len tvoja
            matka prišla domov, ona ťa predsa trochu drží na korde. So mnou robíš, čo chceš.
    </p>
    <p>
     MIA
     <span class="emphasis">
      <em>
       (skočí k nemu a bozká ho):
      </em>
     </span>
     Darmo mrnčíš. Rád si, keď som ti
            pekná.
     <span class="emphasis">
      <em>
       (Vezme peniaze a ubzikne.)
      </em>
     </span>
    </p>
    <p>
     GOROVIČ
     <span class="emphasis">
      <em>
       (hodí rukou):
      </em>
     </span>
     Dievčatisko naozaj robí so mnou, čo chce.
            Ale kto si bude kaziť vôľu pre každú hlúposť?
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523368">
        </a>
        3. výstup
       </h2>
      </div>
     </div>
    </div>
    <p>
     Blausteinová, Gorovič.
    </p>
    <p>
    </p>
    <p>
     BLAUSTEINOVÁ
     <span class="emphasis">
      <em>
       (vojde po zaklopaní):
      </em>
     </span>
     Tu sú? Gott der Gerechte,
     <sup>
      [
      <a class="footnote" href="#ftn.id2523389" name="id2523389">
       3
      </a>
      ]
     </sup>
     ako som sa ich zľakla!
    </p>
    <p>
     GOROVIČ: Čože sa ma máte ľakať, vy stará haraburda? Veď som vari nie také strašidlo?
    </p>
    <p>
     BLAUSTEINOVÁ: To ja už mám takú obyčaj. Goktorleben, vedia, že oni sú najlepší
            doktor. Was sie sagen,
     <sup>
      [
      <a class="footnote" href="#ftn.id2523414" name="id2523414">
       4
      </a>
      ]
     </sup>
     to je sväté. Vedia, čo povedali der Janček?
    </p>
    <p>
     GOROVIČ: Paroma viem. Ani pochop nemám, čo na mňa povymýšľate.
    </p>
    <p>
     BLAUSTEINOVÁ: Vymýšľate, sagen sie!
     <sup>
      [
      <a class="footnote" href="#ftn.id2523436" name="id2523436">
       5
      </a>
      ]
     </sup>
     Povedali jej, že za tri dni umrie. A richtig, punkt za tri dni war sie tod,
            maustod. Ist das nicht grossartig? Maustod, wenn ich Ihnen sag.
     <sup>
      [
      <a class="footnote" href="#ftn.id2523450" name="id2523450">
       6
      </a>
      ]
     </sup>
    </p>
    <p>
     GOROVIČ: Grossartig jej je, keď niekto za tri dni umrie. Ale čo je, pani
            Blausteinová, neprišli ste mi sem bez príčiny kurizovať.
    </p>
    <p>
     BLAUSTEINOVÁ: Môj Móricko je chorý, das goldene Kind.
     <sup>
      [
      <a class="footnote" href="#ftn.id2523480" name="id2523480">
       7
      </a>
      ]
     </sup>
     Prosím ich, keby ho prišli pozrieť. Vedia, že sú už dvadsať rokov v našom
            dome Hausarzt.
     <sup>
      [
      <a class="footnote" href="#ftn.id2523494" name="id2523494">
       8
      </a>
      ]
     </sup>
     My už len im dôverujeme.
    </p>
    <p>
     GOROVIČ: Hej, zadarmo. Ale pri Mórickovi bol už predsa Livoňský.
    </p>
    <p>
     BLAUSTEINOVÁ: So? Das wissen sie auch?
     <sup>
      [
      <a class="footnote" href="#ftn.id2523515" name="id2523515">
       9
      </a>
      ]
     </sup>
     Pánboh ma potrestal, že som ho zavolala. Oni sú predsa len najmúdrejší
            doktor.
    </p>
    <p>
     GOROVIČ: Vidíte, pani Blausteinová, to ste iste hovorili aj Livoňskému. Tomu spievate
            zasa, že len tí mladí doktori viac vedia, ako tí starí.
    </p>
    <p>
     BLAUSTEINOVÁ: Ako to vedia? No, aber Recht haben sie.
     <sup>
      [
      <a class="footnote" href="#ftn.id2506358" name="id2506358">
       10
      </a>
      ]
     </sup>
     Povedala som mu to, povedala. A čo má chudobný človek robiť? Predsa sú oni
            najmúdrejší. Und dann,
     <sup>
      [
      <a class="footnote" href="#ftn.id2506373" name="id2506373">
       11
      </a>
      ]
     </sup>
     oni nás kurujú zadarmo a Livoňskému musíme zaplatiť, nie mnoho, aber doch. A
            potom oni sú náš starý Hausarzt už dvadsať rokov, ako hovoria sami.
    </p>
    <p>
     GOROVIČ: Osoba, čo vy napletiete! No ale dobre, už len prídem pozrieť toho papeka.
            Koľko to máte detí?
    </p>
    <p>
     BLAUSTEINOVÁ: Trinásť, doktorleben,
     <sup>
      [
      <a class="footnote" href="#ftn.id2506400" name="id2506400">
       12
      </a>
      ]
     </sup>
     trinásť. No, was hat ein armer Mensch.
     <sup>
      [
      <a class="footnote" href="#ftn.id2506412" name="id2506412">
       13
      </a>
      ]
     </sup>
    </p>
    <p>
     GOROVIČ
     <span class="emphasis">
      <em>
       (porúha sa jej):
      </em>
     </span>
     Dreizehn Kinder hat ein armer Mensch,
     <sup>
      [
      <a class="footnote" href="#ftn.id2506431" name="id2506431">
       14
      </a>
      ]
     </sup>
     a ja ich musím zadarmo liečiť.
    </p>
    <p>
     BLAUSTEINOVÁ: Gott der Gerechte im to všetko zaplatí. Ergebenste Dienerin.
     <sup>
      [
      <a class="footnote" href="#ftn.id2506449" name="id2506449">
       15
      </a>
      ]
     </sup>
     <span class="emphasis">
      <em>
       (Pokloní sa a odíde.)
      </em>
     </span>
    </p>
    <p>
     GOROVIČ: Zlatá prax! Dat Galenus opes.
     <sup>
      [
      <a class="footnote" href="#ftn.id2506469" name="id2506469">
       16
      </a>
      ]
     </sup>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506492">
        </a>
        4. výstup
       </h2>
      </div>
     </div>
    </div>
    <p>
     Mia, Gorovič.
    </p>
    <p>
    </p>
    <p>
     MIA
     <span class="emphasis">
      <em>
       (vojde namrzená).
      </em>
     </span>
    </p>
    <p>
     GOROVIČ: Čo je zasa, ty moja fialka voňavá, čo je?
    </p>
    <p>
     MIA
     <span class="emphasis">
      <em>
       (mykne plecom):
      </em>
     </span>
     Nič.
    </p>
    <p>
     GOROVIČ: To „nič“ má taký prízvuk, že práve opak je pravda.
    </p>
    <p>
     MIA: Ja nemôžem nikam ísť. Celý deň len doma sedím.
    </p>
    <p>
     GOROVIČ: Neviem, že by si bola uviazaná na povrázku.
    </p>
    <p>
     MIA: A ako môžem ísť, keď si nemám čo obliecť. Ja by som najradšej umrela.
     <span class="emphasis">
      <em>
       (Začne plakať.)
      </em>
     </span>
    </p>
    <p>
     GOROVIČ
     <span class="emphasis">
      <em>
       (hovorí počas celého výstupu s tichou, posmešnou
            bonhomiou):
      </em>
     </span>
     Preboha ťa prosím, nerob to. Čím som sa zasa previnil?
    </p>
    <p>
     MIA
     <span class="emphasis">
      <em>
       (plače):
      </em>
     </span>
     Keď si ty taký čudný. Keď človek niečo potrebuje,
            nuž sa hneváš a robíš si posmech.
    </p>
    <p>
     GOROVIČ: Ja sa hnevám, ja si robím posmech? Od toho ste ma už dávno so svojou milou
            materou odučili. Ja mám trpezlivosť ako fakír ležiaci na klincoch.
    </p>
    <p>
     MIA
     <span class="emphasis">
      <em>
       (plače):
      </em>
     </span>
     Ja som príčina, že ležíš na klincoch a pritom nemám
            ani klobúk, ani pančuchy.
    </p>
    <p>
     GOROVIČ: Chvalabohu, že vyrukuješ. Veď máš tri-štyri letné klobúky!
    </p>
    <p>
     MIA: Ale nemám klobúk ani pančuchy, čo by mi pristali k fialovým topánkam. A ty ležíš
            na klincoch. Nuž na čomže ležím ja, ja úbohá! A nepoviem nič.
    </p>
    <p>
     GOROVIČ
     <span class="emphasis">
      <em>
       (vytiahne peňaženku):
      </em>
     </span>
     Nuž čože to stojí, aby sa tie
            tvoje klince premenili na mäkké vankúše, čo?
    </p>
    <p>
     MIA
     <span class="emphasis">
      <em>
       (naraz sa zasmeje):
      </em>
     </span>
     Prosím ťa, za tristo korún kúpim klobúk
            ako z cukru aj pančuchy. No, uvidíš!
    </p>
    <p>
     GOROVIČ: Tu máš. Keby už len tvoja mať prišla. So ženou si len žena dá rady.
     <span class="emphasis">
      <em>
       (Pozerá na hodinky.)
      </em>
     </span>
     No, ale musím odísť. Pobudni tu trochu. Ak
            by niekto prišiel, nech počká. Pá-pá!
    </p>
    <p>
     MIA
     <span class="emphasis">
      <em>
       (objíme ho okolo krku):
      </em>
     </span>
     Ty zlatý, drahý fakír.
    </p>
    <p>
     GOROVIČ: Fakír — fakír!
     <span class="emphasis">
      <em>
       (Odíde.)
      </em>
     </span>
    </p>
    <p>
     MIA: Taký otec, to je smiešne stvorenie. Vôbec nemá predstavu, načo je na svete!
     <span class="emphasis">
      <em>
       (Upratuje trochu, potom vyzerá z otvoreného obloka, nezbadajúc, že vstúpil
               Livoňský.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506679">
        </a>
        5. výstup
       </h2>
      </div>
     </div>
    </div>
    <p>
     Mia, Livoňský.
    </p>
    <p>
    </p>
    <p>
     LIVOŇSKÝ
     <span class="emphasis">
      <em>
       (vstúpi, chvíľu postojí, potom hlasno):
      </em>
     </span>
     Dobrý deň!
    </p>
    <p>
     MIA
     <span class="emphasis">
      <em>
       (strhne sa v obloku):
      </em>
     </span>
     Dobrý deň! Čo rozkážete?
    </p>
    <p>
     LIVOŇSKÝ
     <span class="emphasis">
      <em>
       (fixuje ju a pri otázke ukáže prstom na Miu):
      </em>
     </span>
     Kto ste?
    </p>
    <p>
     MIA
     <span class="emphasis">
      <em>
       (usmeje sa a tiež ukáže prstom naň):
      </em>
     </span>
     Kto ste vy?
    </p>
    <p>
     LIVOŇSKÝ
     <span class="emphasis">
      <em>
       (bokom):
      </em>
     </span>
     Zvláštna osoba! Ja som doktor Livoňský,
            tunajší obvodný lekár. Ste spokojná?
    </p>
    <p>
     MIA: Nie veľmi. Ja som Mia Gorovičová, dcéra tunajšieho okresného lekára. Ste
            spokojný?
    </p>
    <p>
     LIVOŇSKÝ: No-no, tak-tak.
     <span class="emphasis">
      <em>
       (Obzerá sa po izbe a po nábytku.)
      </em>
     </span>
     Toto
            je veľmi dobrá a primeraná ordinácia; zišla by sa aj mne.
    </p>
    <p>
     MIA: Aj môj otec je s ňou spokojný.
    </p>
    <p>
     LIVOŇSKÝ: Veď on ju beztak nebude potrebovať. Ja ju potom prevezmem.
    </p>
    <p>
     MIA: A prečo by ju nepotreboval?
    </p>
    <p>
     LIVOŇSKÝ: Lebo nebude mať pacientov; všetci prejdú ku mne.
    </p>
    <p>
     MIA
     <span class="emphasis">
      <em>
       (smeje sa):
      </em>
     </span>
     Ste si taký istý? Ozaj? Mohla by som vám i z
            dnešného ordinovania rozprávať o pacientovi, ktorý prišiel od vás k otcovi — a nechválil
            vás.
    </p>
    <p>
     LIVOŇSKÝ
     <span class="emphasis">
      <em>
       (rozhodne):
      </em>
     </span>
     To je úplne vylúčené!
    </p>
    <p>
     MIA: Ak chcete aj o dvoch.
    </p>
    <p>
     LIVOŇSKÝ: Halucinácia, omyl, nemožnosť! Nuž, ale to všetko nič nie je, veď váš otec
            bude sám posielať ku mne chorých, keď budem jeho — zaťom.
    </p>
    <p>
     MIA: No, toto je prekvapujúce! Rozumiete to tak, že ja, už ako ja, budem vaša žena?
    </p>
    <p>
     LIVOŇSKÝ: Nemáte sestru, nuž mi neostane nič iné, ako si vziať vás.
    </p>
    <p>
     MIA: Hahaha, hahaha! Myslím, že to trochu závisí i odo mňa a od môjho otca. No a mne
            aspoň teraz nie je celá vec taká pravdepodobná.
    </p>
    <p>
     LIVOŇSKÝ: Slečna Mia — tak sa voláte, však? Mia? Vy ma nepoznáte. Vedzte, že človek
            silnej vôle dosiahne každý možný cieľ, ktorý si vytýči. A moja vôľa je taká silná, že sa
            niekedy sám seba zľaknem. No a ja to vážne chcem. Ja vás už teraz poznám omnoho lepšie,
            ako sa poznáte vy sama; som informovaný o všetkom do najmenších podrobností. Všetky
            okolnosti sa mi vidia, s vaším zovňajškom som tiež vcelku spokojný.
    </p>
    <p>
     MIA: Vy ste skutočne podarený človek. Lenže teraz nie som naladená na podobné žarty.
            Dovolíte, aby som sa vzdialila; otca dočkáte láskavo sám — alebo vám poslať svojho
            brata, ktorý je jazdecký poručík,
     <sup>
      [
      <a class="footnote" href="#ftn.id2506855" name="id2506855">
       17
      </a>
      ]
     </sup>
     a povedzme, trochu prchký šuhaj?
    </p>
    <p>
     LIVOŇSKÝ: Pána otca prosím, len pána otca. Na pána jazdeckého poručíka skutočne
            nemôžem reflektovať.
    </p>
    <p>
     MIA
     <span class="emphasis">
      <em>
       (zberá sa odísť):
      </em>
     </span>
     Škoda. Je to veľmi milý šuhaj. A atlét.
            Ako lekár by ste mali z neho radosť.
    </p>
    <p>
     LIVOŇSKÝ
     <span class="emphasis">
      <em>
       (odmietavo):
      </em>
     </span>
     Sú chvíle, keď sú mi práve atléti nie
            veľmi príjemní.
    </p>
    <p>
     MIA
     <span class="emphasis">
      <em>
       (pri dverách):
      </em>
     </span>
     Hahaha!
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506908">
        </a>
        6. výstup
       </h2>
      </div>
     </div>
    </div>
    <p>
     Turecký, predošlí.
    </p>
    <p>
    </p>
    <p>
     <span class="emphasis">
      <em>
       (Turecký veľmi nervózny, pošklbáva polovicou tváre a krúti ľavým plecom, ako
               keby ho niečo šteklilo; hovorí veľmi hlasno, pomaly a namrzene).
      </em>
     </span>
    </p>
    <p>
     MIA
     <span class="emphasis">
      <em>
       (oblapí ho):
      </em>
     </span>
     Á, ujinko, kde sa tu berieš?
    </p>
    <p>
     TURECKÝ: Nonono! Kde je otecko?
    </p>
    <p>
     MIA: Odišiel k pacientom, ale o chvíľu zas tu bude.
    </p>
    <p>
     LIVOŇSKÝ
     <span class="emphasis">
      <em>
       (pokloní sa rázne a sebavedome):
      </em>
     </span>
     Som doktor Livoňský, o
            ktorom ste už počuli. Mám šťastie s pánom Tureckým?
    </p>
    <p>
     TURECKÝ
     <span class="emphasis">
      <em>
       (mrzuto):
      </em>
     </span>
     Livoňský — Livoňský! No, Billroth to nie je,
            ani Albert. Livoňský. A či to ja pokladám za šťastie, keď sa mi takto hodíte na krk, to
            je iná otázka. Mia, kde je tvoj otec?
     <span class="emphasis">
      <em>
       (Kričí.)
      </em>
     </span>
     Kde je ten večný
            Žid?
    </p>
    <p>
     LIVOŇSKÝ
     <span class="emphasis">
      <em>
       (chladnokrvne pozoruje Tureckého):
      </em>
     </span>
     Pane, vy ste
            zvláštny prípad!
    </p>
    <p>
     TURECKÝ: Ja som prípad?
     <span class="emphasis">
      <em>
       (Kričí ako divý.)
      </em>
     </span>
     Tisíc hrmených, ja som
            prípad!?
    </p>
    <p>
     MIA
     <span class="emphasis">
      <em>
       (skočí k Tureckému a hladká ho):
      </em>
     </span>
     Ujinko zlatý, dobrý,
            nehnevaj sa. On má také čudné spôsoby. Vieš, noví doktori si myslia, že musia byť celkom
            iní, ako druhí poriadni ľudia. Nehnevaj sa.
     <span class="emphasis">
      <em>
       (Díva sa vyčítavo na
            Livoňského.)
      </em>
     </span>
    </p>
    <p>
     TURECKÝ
     <span class="emphasis">
      <em>
       (trhá sa a vrieska):
      </em>
     </span>
     Ja sa nehnevať! A čo mám robiť, keď
            ma niekto tak a na prvý raz inzultuje?
     <sup>
      [
      <a class="footnote" href="#ftn.id2507032" name="id2507032">
       18
      </a>
      ]
     </sup>
     Veď je to hrozné, neslýchané! Ja s ním čosi urobím!
    </p>
    <p>
     MIA
     <span class="emphasis">
      <em>
       (plačlivo):
      </em>
     </span>
     Ujinko, ujinko, nehnevaj sa mi. Poď do mojej
            izby. Zahrám ti na klavíri.
     <span class="emphasis">
      <em>
       (Šelmovsky.)
      </em>
     </span>
     A cukríky si mi doniesol?
            Však nie?
    </p>
    <p>
     TURECKÝ: Darmo ma zvádzaš, ty siréna! Musím ho zmárniť!
    </p>
    <p>
     LIVOŇSKÝ: Odpusťte, pane, nechcel som vás uraziť. Upokojte sa.
     <span class="emphasis">
      <em>
       (Díva sa
               naňho ostro.)
      </em>
     </span>
    </p>
    <p>
     TURECKÝ: Čo sa dívate na mňa ako bláznivý menažerista. Ja vás hneď…
    </p>
    <p>
     MIA
     <span class="emphasis">
      <em>
       (začne plakať a skočí pred Livonského):
      </em>
     </span>
     Ujinko, neublíž mu u
            nás. Utíš sa, ujinko!
    </p>
    <p>
     TURECKÝ
     <span class="emphasis">
      <em>
       (pozrie na ňu a naraz stíchne i pohladí ju):
      </em>
     </span>
     Nonono, ty
            blázonko. Neplač. Veď vieš, že nie som taký strašný, ako sa zdám.
     <span class="emphasis">
      <em>
       (Vytiahne
               škatuľu cukríkov a podá jej.)
      </em>
     </span>
     No na, neplač, ty, ty zajačik, ty!
    </p>
    <p>
     MIA
     <span class="emphasis">
      <em>
       (usmieva sa ešte s plačom, vezme cukríky a bozká Tureckého na
            líce):
      </em>
     </span>
     Už budeš dobrý? Veď ja viem, že môj zlatý ujinko nikomu neublíži.
    </p>
    <p>
     TURECKÝ
     <span class="emphasis">
      <em>
       (s kyslým úsmevom):
      </em>
     </span>
     Pánbohchráň!
     <span class="emphasis">
      <em>
       (Trhá lícom a
               krúti plecom.)
      </em>
     </span>
     Ty vždy urobíš s človekom, čo chceš.
    </p>
    <p>
     MIA: Keď ťa mám tak rada!
    </p>
    <p>
     TURECKÝ: Nuž, nezjesť ti toho Livonského?
    </p>
    <p>
     LIVOŇSKÝ
     <span class="emphasis">
      <em>
       (posmešne):
      </em>
     </span>
     Ťažko by bolo.
    </p>
    <p>
     MIA
     <span class="emphasis">
      <em>
       (Livoňskému ostro):
      </em>
     </span>
     Majteže už rozum! Nehnevajte ujinka. Vy
            — doktor!
    </p>
    <p>
     LIVOŇSKÝ: Darmo je, vy ste podarená osôbka.
    </p>
    <p>
     TURECKÝ: Čo chcete so mnou?
     <span class="emphasis">
      <em>
       (Mia mu drží ruku a hladí mu ju; keď sa začína
               rozčuľovať, tíši ho.)
      </em>
     </span>
     Nono, ujinko, neslobodno sa hnevať!
    </p>
    <p>
     LIVOŇSKÝ: Postavili ste vo svojej továrni peknú, modernú nemocnicu. Žiadam vás, aby
            ste ma v nej vymenovali za šéflekára.
    </p>
    <p>
     TURECKÝ: Bum! Ale mu dal! Dnes prišiel a už chce byť v mojej nemocnici šéflekárom!
    </p>
    <p>
     LIVOŇSKÝ: Neprišiel som dnes, som tu už štyri týždne, pane, štyri týždne. Správne
            hovoriť je povinnosť každého inteligenta.
    </p>
    <p>
     TURECKÝ
     <span class="emphasis">
      <em>
       (zasa sa začína hnevať; Mia ho krotí slovom i skutkom):
      </em>
     </span>
     Viete, pán doktor, vy ste prípad, vy! Z ktorého blázinca vás vypustili, či ste vlastne
            utiekli? Vy doktor Eisenbart, vy kostilom, vy, vy, vy jeden…
     <span class="emphasis">
      <em>
       (Ide k
            nemu.)
      </em>
     </span>
    </p>
    <p>
     MIA
     <span class="emphasis">
      <em>
       (drží ho za ruku):
      </em>
     </span>
     Ujinko, ticho! Zas sa hneváš. Hneď začnem
            plakať. Nonono!
     <span class="emphasis">
      <em>
       (Hrozí mu.)
      </em>
     </span>
    </p>
    <p>
     TURECKÝ
     <span class="emphasis">
      <em>
       (premôže sa):
      </em>
     </span>
     Len neplač. Len to nie.
     <span class="emphasis">
      <em>
       (Pohladí
               ju.)
      </em>
     </span>
     Nuž šéflekárom chcete byť v mojej nemocnici? A čo urobiť s doktorom
            Gorovičom, ktorého poznám dvadsať rokov, nielen ako výborného, čestného človeka, ale aj
            ako znamenitého lekára, čo o vás nemôžem povedať?
    </p>
    <p>
     LIVOŇSKÝ: Doktor Gorovič je už starší pán. Lieči podľa starších systémov. Nemá
            predstavu o modernej sociálnej starostlivosti, o liečení pospolitosti, o liečení ľudí i
            proti ich vôli.
    </p>
    <p>
     TURECKÝ: To je pekne! To i mňa budete kurovať, či sa mi to bude páčiť, či nie!
    </p>
    <p>
     LIVOŇSKÝ: Akiste.
    </p>
    <p>
     MIA: Pán doktor, prosím vás, nedráždite ujinka.
     <span class="emphasis">
      <em>
       (Žmurká naňho.)
      </em>
     </span>
    </p>
    <p>
     TURECKÝ: Porúčam sa!
     <span class="emphasis">
      <em>
       (Zas sa začína hnevať.)
      </em>
     </span>
     Idem, idem,
            nevydržím tu! Pá, moja krásna! Pohľadám tvojho otca. Porúčam sa, zbohom.
     <span class="emphasis">
      <em>
       (Odíde.)
      </em>
     </span>
    </p>
    <p>
     LIVOŇSKÝ
     <span class="emphasis">
      <em>
       (po chvíli, keď sa vynadíval na usmievajúcu sa Miu):
      </em>
     </span>
     Slečna Mia, vy sa mi čím ďalej tým viac páčite. Ba čo viac, začínam cítiť k vám
            vyslovenú sympatiu, a nepovedal by som viac…
    </p>
    <p>
     MIA
     <span class="emphasis">
      <em>
       (skromne):
      </em>
     </span>
     Prosím, ráčte pokračovať. Táto téma sa mi vidí.
            Sadnite si.
     <span class="emphasis">
      <em>
       (Sadne si na otcov fotel a Livoňský na vyšetrovací
            stôl.)
      </em>
     </span>
    </p>
    <p>
     LIVOŇSKÝ: Ak ma budete dráždiť, poviem i viac.
    </p>
    <p>
     MIA: Tak prejdime k veci. Dúfam, že ste sa informovali o otcovom majetkovom stave, o
            mojom charaktere atď. Múdri ľudia, ako ste vy, vždy tak robievajú. A ja som veľmi
            zvedavá, aké informácie ste dostali o mne.
    </p>
    <p>
     LIVOŇSKÝ: Slečna Mia, o tom, aké ste dievča, som sa skutočne informoval a počul som
            rozchodné úsudky. O majetkový stav vášho otca som sa vôbec nezaujímal, lebo ja svoju
            ženu vyživím sám bez akejkoľvek pomoci a stavu primerane zaopatrím. To ráčte vziať na
            známosť v môj prospech.
    </p>
    <p>
     MIA: Chcem vedieť, čo ste o mne počuli a od koho?
    </p>
    <p>
     LIVOŇSKÝ: Poviem vám. Počul som, že ste márnivá, že ste veľmi kapriciózna, panovačná,
            že ste pritom detinsky neskazená a omnoho múdrejšia, ako sa zdáte byť.
    </p>
    <p>
     MIA: Ja som kapriciózna a márnivá! Kto vám to povedal? A ako sa opovažujete povedať
            mi také veci do očí?
    </p>
    <p>
     LIVOŇSKÝ: Pardón, to ja nehovorím, bohuchovaj, to som len počul. Hovorím predsa i to,
            že ste múdra a, odpusťte, nepatrí sa vážnemu lekárovi, aby povedal…
    </p>
    <p>
     MIA
     <span class="emphasis">
      <em>
       (dychtivo):
      </em>
     </span>
     No, len von s tým!
    </p>
    <p>
     LIVOŇSKÝ: Nebudete sa hnevať? Iste nie? Dáte mi na to ruku?
    </p>
    <p>
     MIA: Dám, dám, hovorte chytro, chytro!
    </p>
    <p>
     LIVOŇSKÝ: Že ste veľmi krásne dievča.
    </p>
    <p>
     MIA
     <span class="emphasis">
      <em>
       (s viditeľným uspokojením, koketne):
      </em>
     </span>
     Že som krásna? Myslíte
            to naozaj? Tak sa vám teda naozaj páčim?
    </p>
    <p>
     LIVOŇSKÝ: Rozhodne. Ste iste najkrajšie dievča, ktoré som dosiaľ poznal. Máte postavu
            ako bohyňa. No a tváričku do zjedenia.
    </p>
    <p>
     MIA: Tak sa vám páčim? A prečo prenasledujete môjho otca? Prečo ho podrývate a prečo
            teraz chcete vziať od neho i tú nemocnicu, ktorú vlastne on zriadil? Veď by ho to
            bolelo.
    </p>
    <p>
     LIVOŇSKÝ: Tu rozhodujú vyššie ciele. Kvôli všeobecnému osohu musí záujem jednotlivca
            ustúpiť. Ja zabezpečím vášmu otcovi s väčším pohodlím väčší dôchodok, ako mal, ak mi
            budete naklonená.
    </p>
    <p>
     MIA
     <span class="emphasis">
      <em>
       (vstane):
      </em>
     </span>
     Vy ma chcete naviesť, aby som zradila svojho otca?
            Nikdy, pane, nikdy! Presvedčíte sa, že i dievča môže mať pevnú vôľu; aj vtedy, keby bolo
            zamilované a ja som chvalabohu ešte nie.
    </p>
    <p>
     LIVOŇSKÝ: To je teraz vedľajšia vec, to čoskoro príde.
     <span class="emphasis">
      <em>
       (Hodí
            rukou.)
      </em>
     </span>
    </p>
    <p>
     MIA: Čo príde čoskoro? Že sa do vás zamilujem?
    </p>
    <p>
     LIVOŇSKÝ: Ale iste!
    </p>
    <p>
     MIA: No to je namyslenosť! Vaše pokračovanie je také, že keby som vás skutočne mala
            rada, radšej by som umrela, ako by som vám to povedala. Viete?
    </p>
    <p>
     LIVOŇSKÝ: Mýlite sa, slečna Mia. Ja pracujem s vedecky ustálenými faktami. Ja viem,
            že vás budem veľmi, veľmi milovať a vy nemáte príčinu, aby ste ma nemali radi, keď sa
            presvedčíte o úprimnosti mojej lásky.
    </p>
    <p>
     MIA: Ste si veľmi istý. Neverím. Predbežne sa na vás hnevám.
     <span class="emphasis">
      <em>
       (Odvráti sa od
               neho; je nervózna.)
      </em>
     </span>
    </p>
    <p>
     LIVOŇSKÝ: Slečna Mia, ponížene vás prosím, dovoľte mi jednu láskavosť.
    </p>
    <p>
     MIA: Čo ešte chcete?
    </p>
    <p>
     LIVOŇSKÝ: Nedbám, hnevajte sa, keď vám to dobre padne, ale podajte mi svoju rúčku.
     <span class="emphasis">
      <em>
       (Siaha jej za rukou, Mia ju schová za chrbát.)
      </em>
     </span>
    </p>
    <p>
     MIA: Nepodám. Čo chcete s mojou rukou?
    </p>
    <p>
     LIVOŇSKÝ: Nemáte toľko dôvery, aby ste mi ju podali?
    </p>
    <p>
     MIA: Čo chcete s mojou rukou?
    </p>
    <p>
     LIVOŇSKÝ
     <span class="emphasis">
      <em>
       (prosí ju):
      </em>
     </span>
     Podajte mi svoju rúčku, prosím vás!
    </p>
    <p>
     MIA
     <span class="emphasis">
      <em>
       (díva sa naňho, potom odvráti tvár a podá mu ruku).
      </em>
     </span>
    </p>
    <p>
     LIVOŇSKÝ
     <span class="emphasis">
      <em>
       (chytí ju, nežne pohladí a bozká).
      </em>
     </span>
    </p>
    <p>
     MIA
     <span class="emphasis">
      <em>
       (vytrhne si ruku):
      </em>
     </span>
     To som vedela! Ó, tým ma neudobríte,
            nemyslite si.
     <span class="emphasis">
      <em>
       (Rezko odíde.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2504992">
        </a>
        7. výstup
       </h2>
      </div>
     </div>
    </div>
    <p>
     Turecký, Gorovič, Livoňský.
    </p>
    <p>
    </p>
    <p>
     TURECKÝ
     <span class="emphasis">
      <em>
       (náhle vstúpi):
      </em>
     </span>
     Prosím ťa, taký haraburdár. Že som
            prípad!
    </p>
    <p>
     GOROVIČ. Nuž do prípadov ti nadal?
     <span class="emphasis">
      <em>
       (Smeje sa.)
      </em>
     </span>
    </p>
    <p>
     LIVOŇSKÝ
     <span class="emphasis">
      <em>
       (klania sa):
      </em>
     </span>
     Služobník, páni.
    </p>
    <p>
     GOROVIČ. Á, pán kolega! Pekne vítam. Ako počúvate, my sa práve zhovárame o vás.
    </p>
    <p>
     TURECKÝ
     <span class="emphasis">
      <em>
       (namrzene):
      </em>
     </span>
     Ešte tu máta?
    </p>
    <p>
     LIVOŇSKÝ: Ale veď som ešte svoju vec neskončil.
    </p>
    <p>
     TURECKÝ
     <span class="emphasis">
      <em>
       (hnevá sa):
      </em>
     </span>
     To je strašné s tým človekom! Veď vy nie že
            by ste človeka uzdravili, ale ho urobíte ešte väčšmi chorým.
    </p>
    <p>
     LIVOŇSKÝ: Pán doktor, pokladám si za povinnosť oznámiť vám, že sa uchádzam o
            šéflekárske miesto v nemocnici pána Tureckého, a to úplne bezplatne.
    </p>
    <p>
     TURECKÝ
     <span class="emphasis">
      <em>
       (hnevá sa):
      </em>
     </span>
     Bezplatne! A čo si vy myslíte, že ja žiadam
            bezplatnú prácu? Čože som ja? On chce tvoju nemocnicu. Čo povieš na to?
    </p>
    <p>
     GOROVIČ: Pán kolega, myslím, že už len musíte pristať na to, že vedúcim lekárom tam
            budem ja; ale vašu spoluprácu vďačne prijmem.
    </p>
    <p>
     LIVOŇSKÝ: To je ťažko možné, pán doktor, lebo ja mám celkom iné zásady pri liečení
            chorých ako vy. Ja musím tú nemocnicu dostať.
    </p>
    <p>
     TURECKÝ
     <span class="emphasis">
      <em>
       (veľmi sa hnevá, krúti plecom a kričí):
      </em>
     </span>
     Toto je strašné.
            Ten človek chce nasilu vziať moju nemocnicu! No povedz, či to nie je prípad. Radšej ju
            dám rozváľať. Ani vidieť vás nechcem. Choďte mi z očí!
    </p>
    <p>
     GOROVIČ
     <span class="emphasis">
      <em>
       (díva sa na Livoňského s obdivom):
      </em>
     </span>
     Je to originálny
            človek. Prosím ťa, Gusto, utíš sa, nehnevaj sa. Pán kolega, nemajte mi za zlé, keď vás
            prosím, aby ste sa teraz vzdialili. Vidíte, že s pánom Tureckým nemožno teraz
            vyjednávať. Myslím, že my spolu prídeme na poriadok. Váš sluha.
    </p>
    <p>
     LIVOŇSKÝ
     <span class="emphasis">
      <em>
       (drgne plecom):
      </em>
     </span>
     Uvidíme. Ja nemocnicu nevyhnutne
            potrebujem. Služobník. Porúčam sa, pán Turecký.
    </p>
    <p>
     TURECKÝ
     <span class="emphasis">
      <em>
       (kričí):
      </em>
     </span>
     Choďte do pekla, kde je najhorúcejšie! Nech vás
            nevidím!
     <span class="emphasis">
      <em>
       (Fučí.)
      </em>
     </span>
    </p>
    <p>
     LIVOŇSKÝ
     <span class="emphasis">
      <em>
       (odíde).
      </em>
     </span>
    </p>
    <p>
     GOROVIČ
     <span class="emphasis">
      <em>
       (s úsmevom):
      </em>
     </span>
     Prosím ťa, uspokoj sa. Nevidíš, že je to
            ešte mladý človek, plný ohňa, sebavedomia, ktorý si myslí, že keď má hlavu a ruky, môže
            všetko na svete vykonať?
    </p>
    <p>
     TURECKÝ: Ty si taký, že sa každého zastávaš, iba svojho starého priateľa nie. To nie
            je priateľské od teba; ty si…
    </p>
    <p>
     GOROVIČ: Priateľa musím utíšiť, keď vidím, že sa bez príčiny hnevá. Livoňský je ešte
            zemiak neprerezaný a neokopaný a ty si starý a skúsený.
    </p>
    <p>
     TURECKÝ: Ja nie som skúsený, ja som urazený, právom sa hnevajúci človek. A ty ma ešte
            väčšmi jeduješ. Bol by som schopný strieľať sa s tebou.
    </p>
    <p>
     GOROVIČ: Dobre, budem sa s tebou strieľať, a to hneď a hneď. Pozri, aké mám báječné
            duelové pištole.
     <span class="emphasis">
      <em>
       (Kým Turecký hovorí, vytiahne z jednej zásuvky dve staré
               bosenské pištole, ktoré keď Turecký zazrie, hneď prestane vrieskať.)
      </em>
     </span>
    </p>
    <p>
     TURECKÝ
     <span class="emphasis">
      <em>
       (kričí):
      </em>
     </span>
     Od teba i to vystane. Staré porekadlo je, že
            chovanec ťa na smrť odsúdi a priateľ zareže. A ty si…
     <span class="emphasis">
      <em>
       (Vezme pištole do rúk a
               hovorí ticho a priateľsky.)
      </em>
     </span>
     Ejha! To sú mi veru pekné veci. Ty Emil, daj
            mi ich. A nik, len ty budeš pánom v mojej nemocnici. A kde si to vzal?
    </p>
    <p>
     GOROVIČ: Vezmi si to staré železo. Už som ti ich dávno chcel dať, lebo viem, že
            zbieraš také čudá. Rád som, že sa ich strasiem, beztak sa moje ženské vždy zľaknú, keď
            ich zazrú. To mi daroval istý oficier cez vojnu. Chudák!
    </p>
    <p>
     TURECKÝ
     <span class="emphasis">
      <em>
       (naradostený):
      </em>
     </span>
     Nuž dáš mi ich?
    </p>
    <p>
     GOROVIČ: Ale s radosťou, či budem šéflekárom či nebudem. To mi je jedno.
    </p>
    <p>
     TURECKÝ: Ty si zlatý človek! Prisahám ti, že len ty a nikto iný nebude šéflekárom
            mojej nemocnice. Ale veď o inom nemôže byť vôbec reč. Nech mi len ten odkundes ešte
            príde na oči. Ináč, škoda trúsiť reči.
     <span class="emphasis">
      <em>
       (Výrazne.)
      </em>
     </span>
     Poznáš, že ja som
            charakter!
    </p>
    <p>
     GOROVIČ: Gusto môj, nezapovedaj sa. Ubezpečujem ťa, že ti tie pištole vďačne nechám,
            či budem či nebudem lekárom v tvojej nemocnici. Vôbec nespájajme tieto dve veci.
    </p>
    <p>
     TURECKÝ
     <span class="emphasis">
      <em>
       (začína sa zasa trhať a hnevať):
      </em>
     </span>
     Čo, ty pochybuješ o
            mojom slove, o mojom charaktere? Pochybuješ?
    </p>
    <p>
     GOROVIČ: Ale nie, bohuchovaj! Ak chceš, i zaprisahám sa ti na to.
    </p>
    <p>
     TURECKÝ: Zaprisahaj sa.
    </p>
    <p>
     GOROVIČ: Namojdušu!
    </p>
    <p>
     TURECKÝ: No tak, ty si zlatý človek.
     <span class="emphasis">
      <em>
       (Oblapí ho.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505334">
        </a>
        8. výstup
       </h2>
      </div>
     </div>
    </div>
    <p>
     Mia, predošlí.
    </p>
    <p>
    </p>
    <p>
     MIA: Ujinko, ty si tu? Čo chceš s tými pištoľami?
     <span class="emphasis">
      <em>
       (Zmŕšti sa.)
      </em>
     </span>
     Daj to preč. To ti môže vystreliť. Uvidíš. Vždy čítame v novinách, že sa ľudia
            postrieľali s nabitými puškami.
    </p>
    <p>
     TURECKÝ
     <span class="emphasis">
      <em>
       (pyšne):
      </em>
     </span>
     To sú už moje; tvoj otec mi ich daroval. Veru
            hej. Ale idem, lebo ma už kočiš dlho čaká a Klaudia bude zasa na mňa kričať. Pá, moja
            krásna! Príď čím skorej. Tvoja tetka sa už na teba ukrutne hnevá, že ju tak zanedbávaš.
            Pá, pá!
     <span class="emphasis">
      <em>
       (Pohladí ju.)
      </em>
     </span>
     Servus, môj starý!
     <span class="emphasis">
      <em>
       (Podá Gorovičovi
               ruku a odíde.)
      </em>
     </span>
    </p>
    <p>
     GOROVIČ
     <span class="emphasis">
      <em>
       (vyprevadí ho k dverám):
      </em>
     </span>
     Servus! Do videnia!
    </p>
    <p>
     MIA
     <span class="emphasis">
      <em>
       (ide k zrkadlu a napráva si účes, obzerá sa ako to dievčatá
            robievajú).
      </em>
     </span>
    </p>
    <p>
     GOROVIČ: Je to starý chlapec, ten tvoj ujinko. No čože máš zasa nové?
    </p>
    <p>
     MIA
     <span class="emphasis">
      <em>
       (obráti sa naraz a pribehne k nemu):
      </em>
     </span>
     Čo mám nové? Neboj sa,
            dnes už budeš mať odo mňa pokoj.
    </p>
    <p>
     GOROVIČ: No, celkom isté to nie je.
    </p>
    <p>
     MIA: Apinko, nehovor mi mnoho, lebo…
    </p>
    <p>
     GOROVIČ: Prosím, prosím, nič som nepovedal.
    </p>
    <p>
     MIA
     <span class="emphasis">
      <em>
       (chodí hore-dolu, pozerajúc si topánky):
      </em>
     </span>
     Apinko, vieš, čo mi
            nahovoril Livoňský?
    </p>
    <p>
     GOROVIČ: Že sa mu páčiš.
    </p>
    <p>
     MIA: Ako to vieš?
    </p>
    <p>
     GOROVIČ: A čože môže mladý človek šumnému dievčaťu povedať?
    </p>
    <p>
     MIA: Ale mi ešte čosi povedal.
    </p>
    <p>
     GOROVIČ: Nuž, že by nedbal, keby si šla zaňho.
    </p>
    <p>
     MIA
     <span class="emphasis">
      <em>
       (prekvapene):
      </em>
     </span>
     A to ako vieš? To ti musel on sám povedať.
    </p>
    <p>
     GOROVIČ: No to ešte nie. Pamätaj si, že to nie je veľmi záväzný skutok, keď mladý
            človek povie dievčaťu, že si ju vezme. To urobí hocikedy za bozk alebo i za citlivý
            pohľad. Ale pýtať dcéru od otca, no to je už nebezpečné.
    </p>
    <p>
     MIA: Ale ja som ho jednako nebozkala! Čo myslíš!
    </p>
    <p>
     GOROVIČ: Dúfam, že nie. Bozkávať sa hneď pri prvej schôdzke je predsa len trochu
            nezvyčajné. No stáva sa to a Livoňský je ešte taký sebavedomý, jeho doktorát je ešte
            taký nový a dáva mu ešte toľko ofenzívnej sily, že…
    </p>
    <p>
     MIA: Ale, apuš! Nie, nikdy, radšej by som umrela, ako ho bozkať.
    </p>
    <p>
     GOROVIČ
     <span class="emphasis">
      <em>
       (zasmeje sa):
      </em>
     </span>
     Možno, možno. Veď ja nič.
    </p>
    <p>
     MIA: Povedal mi i to, že ti vezme i nemocnicu i prax.
    </p>
    <p>
     GOROVIČ: To si len on myslí. Slovom, nebezpečné to nie je. Ale teraz ti ja niečo
            poviem.
     <span class="emphasis">
      <em>
       (Chytí ju za ruku.)
      </em>
     </span>
     Páči sa ti Livoňský či nie?
    </p>
    <p>
     MIA
     <span class="emphasis">
      <em>
       (s najväčšou rozhodnosťou):
      </em>
     </span>
     Nie, nie, sto ráz nie. Nemôžem
            ho vystáť. Je taký smelý, drzý. Hovorím ti, ani pozrieť naňho. Protivný človek.
    </p>
    <p>
     GOROVIČ: Chvalabohu, lebo počúvam, že Milku Šimkovie pýtal za ženu.
    </p>
    <p>
     MIA
     <span class="emphasis">
      <em>
       (ustrnie):
      </em>
     </span>
     Milku Šimkovie? No to je podliak! Ó, aký je to
            mizerný človek, a mne tu také… No to prestáva všetko. A Mila je had, je zmija.
     <span class="emphasis">
      <em>
       (Začne plakať.)
      </em>
     </span>
     Akí sú tí muži podlí. To by ženská nikdy
            neurobila, aby…
    </p>
    <p>
     GOROVIČ: Nuž protivný ti je Livoňský?
    </p>
    <p>
     MIA: Protivný? To je nič. To je slovo. Čo je to? Bola by som schopná ho preklať,
            roztrhať, otráviť!
    </p>
    <p>
     GOROVIČ
     <span class="emphasis">
      <em>
       (usmeje sa):
      </em>
     </span>
     Mia, Livoňský si neberie Milku Šimkovie, to
            som ja len tak zo žartu povedal.
    </p>
    <p>
     MIA
     <span class="emphasis">
      <em>
       (s radosťou.):
      </em>
     </span>
     Nie? Ó, ty zlý, zlatý, zlatý apinko!
     <span class="emphasis">
      <em>
       (Objíme ho okolo krku.)
      </em>
     </span>
    </p>
    <p>
    </p>
    <p>
     (Opona.)
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2523189" name="ftn.id2523189">
        1
       </a>
       ]
      </sup>
      <span class="emphasis">
       <em>
        homo sapiens
       </em>
      </span>
      (lat.) — človek rozumný, tu znovu myslené
                  ironicky
     </p>
    </div>
    <div class="footnote">
     <p>
      <sup>
       [
       <a class="para" href="#id2523291" name="ftn.id2523291">
        2
       </a>
       ]
      </sup>
      <span class="emphasis">
       <em>
        ty ruža hebronská
       </em>
      </span>
      — prirovnanie biblického pôvodu
     </p>
    </div>
    <div class="footnote">
     <p>
      <sup>
       [
       <a class="para" href="#id2523389" name="ftn.id2523389">
        3
       </a>
       ]
      </sup>
      <span class="emphasis">
       <em>
        Gott der Gerechte
       </em>
      </span>
      (nem.) — spravodlivý boh
     </p>
    </div>
    <div class="footnote">
     <p>
      <sup>
       [
       <a class="para" href="#id2523414" name="ftn.id2523414">
        4
       </a>
       ]
      </sup>
      <span class="emphasis">
       <em>
        Was sie sagen
       </em>
      </span>
      (nem.) — čo hovoríte
     </p>
    </div>
    <div class="footnote">
     <p>
      <sup>
       [
       <a class="para" href="#id2523436" name="ftn.id2523436">
        5
       </a>
       ]
      </sup>
      <span class="emphasis">
       <em>
        sagen sie
       </em>
      </span>
      (nem.) — hovoríte
     </p>
    </div>
    <div class="footnote">
     <p>
      <sup>
       [
       <a class="para" href="#id2523450" name="ftn.id2523450">
        6
       </a>
       ]
      </sup>
      <span class="emphasis">
       <em>
        A richtig, punkt za tri dni war sie tod, maustod. Ist das nicht
                     grossartig? Maustod, wenn ich ihnen sag
       </em>
      </span>
      — A skutočne, presne za tri
                  dni bola mŕtva, absolútne mŕtva. Nie je to veľkolepé? Absolútne mŕtva, keď vám
                  hovorím.
     </p>
    </div>
    <div class="footnote">
     <p>
      <sup>
       [
       <a class="para" href="#id2523480" name="ftn.id2523480">
        7
       </a>
       ]
      </sup>
      <span class="emphasis">
       <em>
        das goldene Kind
       </em>
      </span>
      (nem.) — zlaté dieťa
     </p>
    </div>
    <div class="footnote">
     <p>
      <sup>
       [
       <a class="para" href="#id2523494" name="ftn.id2523494">
        8
       </a>
       ]
      </sup>
      <span class="emphasis">
       <em>
        Hausarzt
       </em>
      </span>
      (nem.) — domáci lekár
     </p>
    </div>
    <div class="footnote">
     <p>
      <sup>
       [
       <a class="para" href="#id2523515" name="ftn.id2523515">
        9
       </a>
       ]
      </sup>
      <span class="emphasis">
       <em>
        So? Das wissen sie auch?
       </em>
      </span>
      (nem.) — Ták? Aj to viete?
     </p>
    </div>
    <div class="footnote">
     <p>
      <sup>
       [
       <a class="para" href="#id2506358" name="ftn.id2506358">
        10
       </a>
       ]
      </sup>
      <span class="emphasis">
       <em>
        no, aber Recht haben sie
       </em>
      </span>
      (nem.) — no, ale máte
               pravdu
     </p>
    </div>
    <div class="footnote">
     <p>
      <sup>
       [
       <a class="para" href="#id2506373" name="ftn.id2506373">
        11
       </a>
       ]
      </sup>
      <span class="emphasis">
       <em>
        Und dann
       </em>
      </span>
      (nem.) — a potom
     </p>
    </div>
    <div class="footnote">
     <p>
      <sup>
       [
       <a class="para" href="#id2506400" name="ftn.id2506400">
        12
       </a>
       ]
      </sup>
      <span class="emphasis">
       <em>
        doktorleben
       </em>
      </span>
      (nem.) — vážený pán doktor
     </p>
    </div>
    <div class="footnote">
     <p>
      <sup>
       [
       <a class="para" href="#id2506412" name="ftn.id2506412">
        13
       </a>
       ]
      </sup>
      <span class="emphasis">
       <em>
        No, was hat ein armer Mensch
       </em>
      </span>
      (nem.) — No, čo má chudobný
                  človek
     </p>
    </div>
    <div class="footnote">
     <p>
      <sup>
       [
       <a class="para" href="#id2506431" name="ftn.id2506431">
        14
       </a>
       ]
      </sup>
      <span class="emphasis">
       <em>
        Dreizen Kinder hat ein armer Mensch
       </em>
      </span>
      (nem.) — Trinásť detí
                  má chudobný človek
     </p>
    </div>
    <div class="footnote">
     <p>
      <sup>
       [
       <a class="para" href="#id2506449" name="ftn.id2506449">
        15
       </a>
       ]
      </sup>
      <span class="emphasis">
       <em>
        Ergebenste Dienerin
       </em>
      </span>
      (nem.) — najoddanejšia
               služobníčka
     </p>
    </div>
    <div class="footnote">
     <p>
      <sup>
       [
       <a class="para" href="#id2506469" name="ftn.id2506469">
        16
       </a>
       ]
      </sup>
      <span class="emphasis">
       <em>
        Dat Galenus opes
       </em>
      </span>
      (lat.) — Galenus pomáha (Galenos —
                  129-199 n. l. — významný staroveký grécky lekár, osobný lekár Marca Aurelia, vydal
                  niekoľko stovák kníh zo všetkých odborov lekárstva, ale aj filológie a
               filozofie).
     </p>
    </div>
    <div class="footnote">
     <p>
      <sup>
       [
       <a class="para" href="#id2506855" name="ftn.id2506855">
        17
       </a>
       ]
      </sup>
      <span class="emphasis">
       <em>
        poručík od dragúnov
       </em>
      </span>
      (zastar.) — jazdecký poručík
     </p>
    </div>
    <div class="footnote">
     <p>
      <sup>
       [
       <a class="para" href="#id2507032" name="ftn.id2507032">
        18
       </a>
       ]
      </sup>
      <span class="emphasis">
       <em>
        inzultovať
       </em>
      </span>
      — napadnúť, uraziť
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2505626">
       </a>
       2. dejstvo
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2505651">
        1. výstup
       </a>
      </span>
     </dt>
     <dt>
      <span class="sect1">
       <a href="#id2505863">
        2. výstup
       </a>
      </span>
     </dt>
     <dt>
      <span class="sect1">
       <a href="#id2505928">
        3. výstup
       </a>
      </span>
     </dt>
     <dt>
      <span class="sect1">
       <a href="#id2578111">
        4. výstup
       </a>
      </span>
     </dt>
     <dt>
      <span class="sect1">
       <a href="#id2578364">
        5. výstup
       </a>
      </span>
     </dt>
     <dt>
      <span class="sect1">
       <a href="#id2578489">
        6. výstup
       </a>
      </span>
     </dt>
     <dt>
      <span class="sect1">
       <a href="#id2578987">
        7. výstup
       </a>
      </span>
     </dt>
     <dt>
      <span class="sect1">
       <a href="#id2579313">
        8. výstup
       </a>
      </span>
     </dt>
     <dt>
      <span class="sect1">
       <a href="#id2579736">
        9. Výstup
       </a>
      </span>
     </dt>
     <dt>
      <span class="sect1">
       <a href="#id2579901">
        10. Výstup
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <p>
    Terasa pri Tureckého dome na nej pletené stoličky, stolíky. Na chaise longue pod veľkým
         slnečníkom leží Klaudia, pri nej sedí Gorovič a fajčí cigaretu.
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505651">
        </a>
        1. výstup
       </h2>
      </div>
     </div>
    </div>
    <p>
     Klaudia, Gorovič.
    </p>
    <p>
    </p>
    <p>
     KLAUDIA: Počúvam, že i župan má vyzvať Gustáva, aby dal nemocnicu Livoňskému, lebo mu
            to naložila expozitúra zdravotníctva.
    </p>
    <p>
     GOROVIČ: Ten chlapík sa mi vidí. Všetko pohýbal, aby svoje vykonal. Čo ty na to, milá
            Klaudia?
    </p>
    <p>
     KLAUDIA: O mne predsa nepochybuješ. Lenže poznáš Gustáva. Čo si pýtam od neho pre
            seba, to mi všetko dá alebo urobí po vôli, ale do takých vecí, ktoré on pokladá za svoj
            rezort, sa mu ťažko zamiešať, tam je neústupný, už i len preto, že sa mu človek chce do
            nich zamiešať.
    </p>
    <p>
     GOROVIČ: Tak moja vec nestojí najlepšie. No čo robiť? Župan ma trochu prekvapuje,
            ale…
    </p>
    <p>
     KLAUDIA: Župan je nesamostatný človek.
    </p>
    <p>
     GOROVIČ: Máš pravdu. Keďže je všeobecný laik, nuž každý naň vplýva.
    </p>
    <p>
     KLAUDIA: Ale veď ti Gustáv sľúbil, že ty budeš šéflekárom.
    </p>
    <p>
     GOROVIČ
     <span class="emphasis">
      <em>
       (smeje sa):
      </em>
     </span>
     Sľúbil, sľúbil! Poznáš ho!
    </p>
    <p>
     KLAUDIA: To som ja stálejšia, čo?
    </p>
    <p>
     GOROVIČ
     <span class="emphasis">
      <em>
       (chvíľku sa na ňu díva, potom nežne):
      </em>
     </span>
     Klaudia, aká si ty
            krásna, milá žena! Aký som ti vďačný za krásne priateľstvo.
    </p>
    <p>
     KLAUDIA: Našu pätnásťročnú lásku voláš priateľstvom?
    </p>
    <p>
     GOROVIČ: Vďačný som ti za ňu. Čo sa týka lásky, tak som za tých pätnásť rokov od teba
            dostal jediný bozk, i ten ako vďaku za vyliečenie tvojho syna.
    </p>
    <p>
     KLAUDIA: Akí ste vy muži neuznanliví. Za celý čas si bol mojím ideálom. Všetky moje
            myšlienky a nežné city patrili tebe. A to ti je nič?
    </p>
    <p>
     GOROVIČ: Áno, drahá priateľka, to je mnoho. Poznám nezlomnosť tvojej vôle a vysoké
            chápanie mravnosti. Keď sme sa dohovorili, že pôjdeš do Františkových Lázní a ja, aby
            som mohol ísť do blízkych Karlových Varov, simuloval som pol roka žlčové koliky a mal
            som svoju úbohú ženu z kože vyhnať od strachu, šla si na Lido pri Benátkach,
     <sup>
      [
      <a class="footnote" href="#ftn.id2505778" name="id2505778">
       19
      </a>
      ]
     </sup>
     lebo ťa bláznivý profesor, ktorý si trhal od zúfalstva vlasy, keď nevedel na
            tebe nájsť nijakú chorobu, ta poslal.
    </p>
    <p>
     KLAUDIA: Ale, Emil, môj muž predsa chcel, aby som šla k profesorovi. Vyhováraš sa na
            mňa. A nemohol si i ty ísť do Talianska?
    </p>
    <p>
     GOROVIČ: So žlčovými kameňmi do Talianska? To by bola naozajstná nemravnosť. Či sa mi
            chcelo či nie, musel som svoje koliky doma vyliečiť, no podarilo sa to a boh nás
            zachoval od hriechu a naša láska zostala čistá ako krištáľ.
    </p>
    <p>
     KLAUDIA: Milý si mi i teraz a urobím všetko pre teba, Gustáv ti musí urobiť po vôli.
            Uvidíš, čo žena chce, musí sa stať.
    </p>
    <p>
     GOROVIČ: Ono je isté, že skorej padne na váhu tvoja vôľa ako moja dvadsaťročná
            statočná práca. Ďakujem ti, drahá.
    </p>
    <p>
     KLAUDIA
     <span class="emphasis">
      <em>
       (so vzdychom):
      </em>
     </span>
     Vy muži nikdy nepoznáte ženy.
    </p>
    <p>
     GOROVIČ: Povedz, Klaudia, je možné poznať stále sa meniace morské vlnobitie? Vieš
            vopred povedať, akú podobu bude mať ktorá vlna? A nie je práve to krásne v tej hre
            prírody? Taká hra je i ženina vôľa.
    </p>
    <p>
     KLAUDIA: A vy muži čo ste? Na tom vlnobití hore-dolu hádzaná trsť. Je v tom stálosť?…
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505863">
        </a>
        2. výstup
       </h2>
      </div>
     </div>
    </div>
    <p>
     Mia, predošlí.
    </p>
    <p>
    </p>
    <p>
     MIA
     <span class="emphasis">
      <em>
       (zrazu vbehne, uteká ku Klaudii a bozká ju):
      </em>
     </span>
     Ty drahá,
            krásna teta! Smiem ťa ešte raz bozkať?
    </p>
    <p>
     KLAUDIA
     <span class="emphasis">
      <em>
       (chytí jej tvár do rúk a díva sa jej do očí):
      </em>
     </span>
     Ty drahé,
            drahé dieťa, že si už raz k nám našla cestu! Bola by som šťastná, keby si bola celkom
            moja.
    </p>
    <p>
     GOROVIČ
     <span class="emphasis">
      <em>
       (s úsmevom):
      </em>
     </span>
     I ja.
    </p>
    <p>
     KLAUDIA: No, no, neverím, či by si mi ju dal.
    </p>
    <p>
     GOROVIČ: Bolo by to pre mňa lacnejšie.
    </p>
    <p>
     MIA: Apa, ty si smelý. Ak budeš voči mne takto pokračovať, prejdem k nepriateľovi.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505928">
        </a>
        3. výstup
       </h2>
      </div>
     </div>
    </div>
    <p>
     Ivan, predošlí.
    </p>
    <p>
    </p>
    <p>
     IVAN: Mia, tu máš tie ruže, ktoré si odo mňa vydrela. Vonkoncom si ich nezasluhuješ,
            ale dám ti ich predsa, lebo ma k tomu núti Kantov kategorický imperatív, o ktorom ináč
            nemám ani predstavu.
    </p>
    <p>
     MIA
     <span class="emphasis">
      <em>
       (vezme ruže):
      </em>
     </span>
     Prečo si ich nezasluhujem?
    </p>
    <p>
     IVAN
     <span class="emphasis">
      <em>
       (ku Klaudii):
      </em>
     </span>
     Videl som ju, mama, v záhrade v
            najpodozrivejšom tete a tete.
     <sup>
      [
      <a class="footnote" href="#ftn.id2505969" name="id2505969">
       20
      </a>
      ]
     </sup>
    </p>
    <p>
     MIA
     <span class="emphasis">
      <em>
       (vysvetľuje a krúti):
      </em>
     </span>
     Zhovárala som sa s Livoňským. No veru!
            To nie je tete a tete. Aký si ty ešte hlúpy, Ivan. Tete a tete je, keby sme sa
            bozkávali.
    </p>
    <p>
     IVAN
     <span class="emphasis">
      <em>
       (priblíži sa k nej, ticho):
      </em>
     </span>
     To teda len so mnou budeš mať
            tete a tete?
    </p>
    <p>
     MIA: Synku, ty si mi prizelený, a potom, teba hocikedy bozkám, to sa vôbec neráta —
            bozkávať deti.
     <span class="emphasis">
      <em>
       (Gorovič a Klaudia sa usmievajú, zhovievavo, vymeniac si
               významný pohľad.)
      </em>
     </span>
    </p>
    <p>
     IVAN: Som o celé dva roky starší ako ty.
    </p>
    <p>
     KLAUDIA: Livoňský je tu?
    </p>
    <p>
     IVAN: Áno, mama; hľadá otca. Je v žakete, akiste chce urobiť návštevu. Iste má čosi
            za lubom. Najprv však obzeral záhradu. Čudný človek.
    </p>
    <p>
     GOROVIČ: Z toho bude zasa hurt.
    </p>
    <p>
     KLAUDIA: Uvidíme.
     <span class="emphasis">
      <em>
       (Vstane.)
      </em>
     </span>
     Zostanete u nás celý deň?
    </p>
    <p>
     GOROVIČ: Neviem ešte. To závisí od okolností. Ruky ti bozkávam.
    </p>
    <p>
     KLAUDIA: Aspoň Miu nepustím.
    </p>
    <p>
     MIA: Tetuška, vieš, že som šťastná, keď som pri tebe.
    </p>
    <p>
     KLAUDIA: Ty drahé dieťa!
     <span class="emphasis">
      <em>
       (Odíde s Gorovičom do salónu.)
      </em>
     </span>
    </p>
    <p>
     IVAN: Mia, urobiť ti príjemné prekvapenie?
    </p>
    <p>
     MIA: Tvoje príjemné prekvapenia sú podozrivé. Choď ďalej odo mňa.
    </p>
    <p>
     IVAN
     <span class="emphasis">
      <em>
       (celkom pri nej, chytí ju okolo drieku):
      </em>
     </span>
     Mia, chcem sa
            polepšiť.
    </p>
    <p>
     MIA
     <span class="emphasis">
      <em>
       (vykrúti sa mu):
      </em>
     </span>
     Šic! Môj driek nenarástol pre teba. Na
            polepšenie máš zvrchovaný čas.
    </p>
    <p>
     IVAN: Moje polepšenie by sa skladalo z toho, že ťa budem verne milovať.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578111">
        </a>
        4. výstup
       </h2>
      </div>
     </div>
    </div>
    <p>
     Livoňský, predošlí.
    </p>
    <p>
    </p>
    <p>
     LIVOŇSKÝ
     <span class="emphasis">
      <em>
       (vyjde pri posledných Ivanových slovách na kraj terasy a zostane
               tam stáť).
      </em>
     </span>
    </p>
    <p>
     MIA: Hahahaha! Tvoje verné milovanie sa rozstrapatí na veľmi mnoho dievčat a paní.
            Nechcem byť jednou z nich.
     <span class="emphasis">
      <em>
       (Ružou ho poklope po nose.)
      </em>
     </span>
    </p>
    <p>
     LIVOŇSKÝ
     <span class="emphasis">
      <em>
       (hrobovým hlasom):
      </em>
     </span>
     Vyrušujem?
    </p>
    <p>
     MIA: Rozhodne, čím najrozhodnejšie.
    </p>
    <p>
     IVAN
     <span class="emphasis">
      <em>
       (naraz):
      </em>
     </span>
     Ale nie, ani najmenej.
    </p>
    <p>
     LIVOŇSKÝ
     <span class="emphasis">
      <em>
       (váhavo):
      </em>
     </span>
     Tak odísť?
    </p>
    <p>
     IVAN: Bohuchovaj, zostaňte, pán doktor. Radšej idem ja. Zabavte vy tohto vetroplacha.
    </p>
    <p>
     MIA: Ako sa vám páči. Ivan, vetroplacha ti nedarujem!
    </p>
    <p>
     IVAN
     <span class="emphasis">
      <em>
       (ticho):
      </em>
     </span>
     Šťastné tete a tete!
     <span class="emphasis">
      <em>
       (S poklonou
               Livoňskému odchodí.)
      </em>
     </span>
    </p>
    <p>
     LIVOŇSKÝ
     <span class="emphasis">
      <em>
       (po Ivanovom odchode):
      </em>
     </span>
     Slečna Mia, prečo ma tak
            trápite? Ste ku mne ako ľadová panna.
    </p>
    <p>
     MIA: Pán doktor, vy to nechápete so všetkou svojou vedou? Nehnevajte sa, ale vaša
            spoločnosť mi nie je veľmi žiadúca. Vy ste si vo vašej veci taký istý: vy ma musíte
            dostať za ženu, ako ste povedali. Nuž, skúste to. Ja som si namyslela, že nebudem vaša a
            už vôbec nie za týchto okolností. Je to medzi nami boj a ja ho chcem vyhrať.
    </p>
    <p>
     LIVOŇSKÝ: Načo daromné reči. Mia, zničíte celý môj život. Za dva týždne, čo som vás
            poznal, myslím len na vás. Nemám dňa ani noci. Som roztržitý, nič ma nezaujíma. Nemal
            som pochop, čo je to láska. Veď je to ťažká duševná choroba. Mia, zmilujte sa!
    </p>
    <p>
     MIA: A jednako neodstúpite od svojho úmyslu s tou nešťastnou nemocnicou. No nie ste
            vy podivný človek?
    </p>
    <p>
     LIVOŇSKÝ: A keby som odstúpil, mal by som nádej?
    </p>
    <p>
     MIA
     <span class="emphasis">
      <em>
       (s koketným úsmevom):
      </em>
     </span>
     La femme souvent varie.
     <sup>
      [
      <a class="footnote" href="#ftn.id2578249" name="id2578249">
       21
      </a>
      ]
     </sup>
     Ženy sa menia. Ktože to vie? Možno.
    </p>
    <p>
     LIVOŇSKÝ: Ó, drahá, jediná Mia!
    </p>
    <p>
     MIA: Nonono! Nie sme tak ďaleko. Najprv bezpodmienečné podanie sa. Potom uvidíme, čo
            sa stane. To je len prvý bod, aby sme sa mohli zhovárať.
    </p>
    <p>
     LIVOŇSKÝ
     <span class="emphasis">
      <em>
       (zozbiera sa):
      </em>
     </span>
     Ale čo tam! Keď ma máte radi, musíte byť
            moja, či tak, či tak. Nemôžem predsa opustiť svoj životný cieľ.
     <span class="emphasis">
      <em>
       (Odrazu.)
      </em>
     </span>
     Dajte mi teraz aspoň jednu ružu.
    </p>
    <p>
     MIA: Za týchto okolností nemôže byť o tom ani reči.
    </p>
    <p>
     LIVOŇSKÝ: Pozrite, aká ste smiešna. Turecký sľúbil nemocnicu vášmu otcovi, mňa
            vyhodil. Nemáte teda nijakú príčinu byť proti mne.
    </p>
    <p>
     MIA: Čo? Vy ste smiešny. Nedostanete nemocnicu a jednoduchej chimére obetujete i
            svoju lásku. Tá musí visieť na veľmi tenkom povrázku. Nahliadate svoje nelogické
            pokračovanie? Zriekate sa nemocnice, hej, či nie?
     <span class="emphasis">
      <em>
       (Ukazuje mu
            ružu.)
      </em>
     </span>
    </p>
    <p>
     LIVOŇSKÝ: Musím sa o ňu pokúsiť. Dovoľte, veď by som stratil celý rešpekt pred sebou.
            Dajte mi ružu.
    </p>
    <p>
     MIA: Nedám.
    </p>
    <p>
     LIVOŇSKÝ: Nedáte?
    </p>
    <p>
     MIA: Nedám.
    </p>
    <p>
     LIVOŇSKÝ: Tak bude medzi nami všetkému koniec.
    </p>
    <p>
     MIA: A tým mi hrozíte? Veď si to žiadam.
    </p>
    <p>
     LIVOŇSKÝ: Preboha vás prosím!
    </p>
    <p>
     MIA
     <span class="emphasis">
      <em>
       (zanovito):
      </em>
     </span>
     Nedám, nedám, nedám!
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578364">
        </a>
        5. výstup
       </h2>
      </div>
     </div>
    </div>
    <p>
     Robotníci, predošlí.
    </p>
    <p>
    </p>
    <p>
     <span class="emphasis">
      <em>
       (Prídu štyria-piati robotníci. Jeden sníme klobúk; niektorý ho chytá na hlave,
               nevediac, či ho má sňať, či nie; jeden-dvaja sa klobúka vôbec nedotknú.)
      </em>
     </span>
    </p>
    <p>
     1. ROBOTNÍK: Prišlo sa.
    </p>
    <p>
     MIA
     <span class="emphasis">
      <em>
       (zasmeje sa):
      </em>
     </span>
     Vidí sa.
    </p>
    <p>
     LIVOŇSKÝ: Čo je, priatelia?
    </p>
    <p>
     1. ROBOTNÍK: Prišlo sa.
    </p>
    <p>
     LIVOŇSKÝ: No dobre, ale čo chcete?
    </p>
    <p>
     1. ROBOTNÍK: Povie sa.
    </p>
    <p>
     LIVOŇSKÝ: Teda hovorte.
    </p>
    <p>
     2. ROBOTNÍK
     <span class="emphasis">
      <em>
       (obzerá sa):
      </em>
     </span>
     Kde sú pán továrnik?
    </p>
    <p>
     MIA: Pána Tureckého hľadáte?
    </p>
    <p>
     1. ROBOTNÍK: On sa hľadá.
    </p>
    <p>
     MIA: Zabehnem poň.
     <span class="emphasis">
      <em>
       (Odbehne do salónu.)
      </em>
     </span>
    </p>
    <p>
     LIVOŇSKÝ: A akú vec máte s pánom továrnikom?
    </p>
    <p>
     3. ROBOTNÍK: To vy ste ten doktor?
    </p>
    <p>
     LIVOŇSKÝ: Som lekár. Chcete niečo so mnou?
    </p>
    <p>
     1. ROBOTNÍK: Veď sa kvôli nemu prišlo. Vie sa. Nemocnica. Aha!
    </p>
    <p>
     LIVOŇSKÝ: Á, teraz už viem! Nuž vy ste tá deputácia?
    </p>
    <p>
     1. ROBOTNÍK: My sme to.
    </p>
    <p>
     LIVOŇSKÝ
     <span class="emphasis">
      <em>
       (počujúc kroky, utiahne sa stranou, zostane však stále
            viditeľný).
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578489">
        </a>
        6. výstup
       </h2>
      </div>
     </div>
    </div>
    <p>
     Predošlí, Turecký, Gorovič, Mia.
    </p>
    <p>
    </p>
    <p>
     TURECKÝ
     <span class="emphasis">
      <em>
       (vstúpi s Gorovičom, za nimi Mia):
      </em>
     </span>
     Nuž, čo je,
            priatelia?
    </p>
    <p>
     1. ROBOTNÍK: Prišlo sa, áno, prišlo sa. Hm, hej. My sme vaši robotníci a vy ste náš
            pán továrnik. My robíme a vy platíte.
    </p>
    <p>
     TURECKÝ: To vieme všetci. I to, že málo robíte a ja mnoho platím.
    </p>
    <p>
     1. ROBOTNÍK: Vy žijete z nás.
    </p>
    <p>
     GOROVIČ: A vy z pána továrnika. Nech zavrie továreň, pôjdete zasa zem ryť.
    </p>
    <p>
     3. ROBOTNÍK: A z čoho by on žil bez nás?
    </p>
    <p>
     ROBOTNÍCI: Tak je tak, z čoho?
    </p>
    <p>
     LIVOŇSKÝ: Potrebujete jeden druhého. Ale prečo ste prišli?
    </p>
    <p>
     1. ROBOTNÍK: My sme prišli ako deputácia kvôli tej nemocnici. My chceme, aby sme mali
            tam toho nového doktora, a nie toho starého.
    </p>
    <p>
     ROBOTNÍCI: Toho nového, tak je tak!
    </p>
    <p>
     TURECKÝ: V tom mi nebudete rozkazovať. Koho chcem, toho dám.
    </p>
    <p>
     1. ROBOTNÍK: Ak nás neposlúchnete, budeme štrajkovať.
    </p>
    <p>
     TURECKÝ
     <span class="emphasis">
      <em>
       (začne kričať a krútiť plecami):
      </em>
     </span>
     Štrajkujte, kým
            obelasiete! Mne nebude v mojom nikto rozkazovať!
    </p>
    <p>
     1. ROBOTNÍK: Starého doktora nechceme.
    </p>
    <p>
     2. ROBOTNÍK: Lopúcha vyhodil dolu schodmi.
    </p>
    <p>
     TURECKÝ: Čo bolo to s tým Lopúchom? Ty si taký prchký, Emil?
    </p>
    <p>
     GOROVIČ
     <span class="emphasis">
      <em>
       (s úsmevom):
      </em>
     </span>
     Neviem, či sa ten chlap volal Lopúch alebo
            inakšie, ale musel to byť on. Prišiel — to je už viac rokov — ku mne do ordinácie opitý
            a začal mi bez akéhokoľvek úvodu nadávať, čo sa do mňa zmestilo. Že som darebák, kradoš,
            vydriduch, cigáň. Je to tón, na ktorý človek nie je navyknutý. Keď mi ešte viac nadával,
            chytil som ho za rameno a vyviedol ku schodom. Možno, že som ho na schodoch trochu
            posotil — dnes by som to iste tiež urobil — a on potom tak chytro zbehol dolu nimi, že
            si sadol na zem. Keď bol dolu, obrátil sa sediac ku mne a pýtal sa, či som ja ten
            Filkenstein. Povedal som mu, že nie, načo on odvetil, že si to hneď myslel, lebo
            Filkenstein má červené vlasy a je malý i tučný. Vstal, poďakoval sa mi i šiel
            spánombohom. Nuž to je tá história.
     <span class="emphasis">
      <em>
       (Všetci sa smejú.)
      </em>
     </span>
    </p>
    <p>
     4. ROBOTNÍK: Dobre sa mu stalo; to je lotor a korhel. I so mnou sa pobil.
    </p>
    <p>
     TURECKÝ
     <span class="emphasis">
      <em>
       (kričí):
      </em>
     </span>
     Ja by som ho bol zastrelil! Taká drzosť!
    </p>
    <p>
     3. ROBOTNÍK: A zlomená noha Krupculínova, čo je s tou, há? Pán doktor, Krupculínova
            noha?
    </p>
    <p>
     GOROVIČ: Krupculínova noha je kratšia o pol šúcha. Ale tú liečil váš kamarát
            Klopačka, a nie ja. Ja som vystavil na ňu len vysvedčenie. Nasilu som ju nemohol
            vyšetrovať, keď sa jej Klopačka lepšie rozumel… Ja sám poviem, milí priatelia, čo vy
            chcete. Vy chcete mať nového doktora a preto vymýšľate, čo vám zíde na um.
    </p>
    <p>
     TURECKÝ
     <span class="emphasis">
      <em>
       (trhal sa a skákal každému do reči):
      </em>
     </span>
     Vy ste nevďačná
            banda! Čo sa s vami Gorovič natrápil vo dne i v noci, to viem ja najlepšie a teraz je
            toto vaša vďaka. Ale čo budete čo robiť, on bude lekárom v nemocnici.
    </p>
    <p>
     MIA
     <span class="emphasis">
      <em>
       (zbadá Livoňského, pokročí k nemu a živo sa s ním rozpráva).
      </em>
     </span>
    </p>
    <p>
     ROBOTNÍCI
     <span class="emphasis">
      <em>
       (volajú):
      </em>
     </span>
     Nového chceme! Nechceme ho ani vidieť!
    </p>
    <p>
     1. ROBOTNÍK: Nové je vždy lepšie ako staré. Kto by chcel starý kabát, keď môže mať
            nový.
    </p>
    <p>
     MIA
     <span class="emphasis">
      <em>
       (k Livoňskému):
      </em>
     </span>
     To je vaša práca. Vy ste si tých ľudí
            najali, aby…
    </p>
    <p>
     LIVOŇSKÝ: Boj je boj. Celý život je boj. A v boji padajú údery.
    </p>
    <p>
     ROBOTNÍCI: Chceme nový kabát, a nie starú handru!
    </p>
    <p>
     TURECKÝ: Choďte do pekla, practe sa mi z očí!
    </p>
    <p>
     ROBOTNÍCI: Ideme, ideme. Netreba nás vyháňať. Veď ešte o nás počujete.
     <span class="emphasis">
      <em>
       (Odídu, hundrúc a pokrikujúc.)
      </em>
     </span>
    </p>
    <p>
     TURECKÝ: Je to nevďačný svet! No ale ja ich naučím! A vy ste tu doktor? To ste ich vy
            naňho naštvali?
    </p>
    <p>
     LIVOŇSKÝ: Dovoľte mi niekoľko slov.
    </p>
    <p>
     MIA: Ospravedlňte sa.
    </p>
    <p>
     TURECKÝ: Pre mňa hovorte čo chcete.
    </p>
    <p>
     LIVOŇSKÝ: Tento ľud trpí nielen všetkými chorobami, ale i všetkými zlami, ktoré sú
            údelom nevedomosti. Je zanedbaný, nečistý, spitý a chorý a nie si je toho vedomý. My,
            novšia generácia lekárov, sa neuspokojujeme s tým, aby sme čakali, kým chorý príde k
            nám, my ho vyhľadáme v jeho skrýši a my vieme, že nestačí liečiť chorobu samu, ale že sa
            musia napraviť pomery, ktoré chorobu zapríčiňujú.
    </p>
    <p>
     GOROVIČ: Veľmi pekne a múdro hovoríte, pán kolega.
    </p>
    <p>
     TURECKÝ: No-no, hovorte ďalej, hovorte ďalej.
    </p>
    <p>
     LIVOŇSKÝ: Stará medicína čakala ako pavúk v sieti, kým jej vbehne chorý do rúk.
            Starala sa oň a o nič viac. My chytáme zlo za koreň. Ideme do boja proti príčinám zla.
            Ľud musí primerane bývať, musí sa živiť, musí sa šatiť ako treba. Chorobu napádame pri
            jej vzniku.
    </p>
    <p>
     GOROVIČ: S potešením počúvam. Teší ma, že sú kolegovia, ktorí nezostávajú len pri
            slovách. Vďačne i ja vstúpim do vašich radov, ktoré predbežne nevidím.
    </p>
    <p>
     LIVOŇSKÝ: My vieme, že vstupujeme do veľkého boja. Ale ten boj sa nám stane zvykom.
            Ako sa starým lekárom stalo zvykom zaháľanie, tak sa nám stane zvykom práca. Pre svoju
            prácu musím mať nemocnicu. Musím mať laboratórium, musím mať miestnosti, kam odpracem
            nebezpečné ľudské trosky alebo kde môžem pozorovať vývin ešte neustálených chorôb. Mám
            krásne ciele. Venujem im celý svoj život. Nemohol by som žiť, keby som musel opustiť
            svätú trojicu: vedu, pokrok a sociálnu starostlivosť. Pán Turecký, pán kolega Gorovič,
            žiadam vás, apelujem na vaše ľudské cítenie, aby ste mi nestáli v ceste, ale aby ste
            podporovali moje snahy.
    </p>
    <p>
     MIA
     <span class="emphasis">
      <em>
       (oduševnene):
      </em>
     </span>
     Livoňský, tu máte ružu, ktorú ste odo mňa
            žiadali.
    </p>
    <p>
     LIVOŇSKÝ: Ruky vám bozkávam.
     <span class="emphasis">
      <em>
       (Vezme ružu.)
      </em>
     </span>
     Som šťastný. My mladí
            musíme držať spolu.
    </p>
    <p>
     TURECKÝ: Čo povieš na to, Emil?
    </p>
    <p>
     GOROVIČ: Nie som taký starý, aby som sa v tom boji nemohol zúčastniť. A potom uvidím,
            čo z celého bude.
    </p>
    <p>
     LIVOŇSKÝ: Vstúpte pod moje vedenie, pán kolega!
    </p>
    <p>
     GOROVIČ: No to by som si trochu rozmyslel. To by sme veľmi utekali a potratili
            kolesá. A takí bezcenní nie sme ani my. My sme choroby svojim špecializovaním lepšie
            liečili, ako budete vy masovou prácou.
    </p>
    <p>
     TURECKÝ
     <span class="emphasis">
      <em>
       (nervózne):
      </em>
     </span>
     Čo urobiť, čo urobiť?
     <span class="emphasis">
      <em>
       (Hnevá
            sa.)
      </em>
     </span>
     A akí sú tí ľudia bezohľadní! Roky si sa s nimi trápil, zachádzal si s
            nimi ako otec a teraz ťa bezohľadne odhodia ako starý vecheť. A ja im mám pomáhať? Tisíc
            hrmených!
    </p>
    <p>
     GOROVIČ
     <span class="emphasis">
      <em>
       (s úsmevom):
      </em>
     </span>
     Nehnevaj sa, Gusto. Tvoji robotníci stoja
            omnoho bližšie prírode ako my. A príroda nepozná sentimentalitu, nepozná vďaku: ona
            zaseje namiesto najkrajšieho kvetu alebo najužitočnejšej pšenice hoci bodľačie.
    </p>
    <p>
     LIVOŇSKÝ: Tak, ja som bodľačie.
    </p>
    <p>
     MIA
     <span class="emphasis">
      <em>
       (naraz):
      </em>
     </span>
     Ale, apinko!
    </p>
    <p>
     GOROVIČ: Nie, môže to byť aj naopak. Miesto bodľačia pšenicu. Hoci vidíme, že sa tak
            deje zriedka.
    </p>
    <p>
     TURECKÝ: Nuž Livoňský má pravdu, má pravdu.
    </p>
    <p>
     GOROVIČ: Nuž čo urobíš?
    </p>
    <p>
     TURECKÝ: Neviem, neviem.
    </p>
    <p>
     LIVOŇSKÝ: Spolieham sa úplne na váš cit pre spravodlivosť a že nahliadnete, že váš
            prospech vyžaduje zdravé, bodré, triezve robotníctvo.
    </p>
    <p>
     TURECKÝ: Hm…
    </p>
    <p>
     MIA
     <span class="emphasis">
      <em>
       (prejde ku Gorovičovi a odrazu, zbadajúc prichádzajúcich, chytí ho za
               ruku):
      </em>
     </span>
     Apinko, poďme. My tu nemáme viac čo hľadať.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578987">
        </a>
        7. výstup
       </h2>
      </div>
     </div>
    </div>
    <p>
     Predošlí, Katra, Hana, Zuza, Mara.
    </p>
    <p>
    </p>
    <p>
     <span class="emphasis">
      <em>
       (Štyri ženy prichádzajú ostýchavo).
      </em>
     </span>
    </p>
    <p>
     TURECKÝ: No čo je, nevesty, poďte bližšie.
    </p>
    <p>
     KATRA: Pochválen Pán Ježiš!
    </p>
    <p>
     MIA
     <span class="emphasis">
      <em>
       (chytí sa za tvár):
      </em>
     </span>
     Ako to vypáli!
     <span class="emphasis">
      <em>
       (Ku
               Gorovičovi.)
      </em>
     </span>
     Poďme preč, poďme preč.
    </p>
    <p>
     GOROVIČ: Veď len počkaj trošku.
    </p>
    <p>
     TURECKÝ: Naveky, naveky.
    </p>
    <p>
     HANA
     <span class="emphasis">
      <em>
       (smelí sa):
      </em>
     </span>
     Dobrý deň vinšujem.
    </p>
    <p>
     LIVOŇSKÝ: Dobrý deň. No akože je ten váš chlapček?
    </p>
    <p>
     HANA: Tomu je už lepšie.
    </p>
    <p>
     ZUZA: Aj ja som prišla, keď nám slečinka kázali.
    </p>
    <p>
     TURECKÝ: Kto vám kázal?
    </p>
    <p>
     MARA: Nuž táto slečinka tu. Dali nám po korune a sľúbili nám, že dostaneme ešte po
            desať korún, keď prídeme.
    </p>
    <p>
     KATRA
     <span class="emphasis">
      <em>
       (utiera si zásterou tvár):
      </em>
     </span>
     Jój, čo ty len metieš Mara, čo!
            Veď si to nemala vytárať.
    </p>
    <p>
     LIVOŇSKÝ: A čože to nemala vytárať?
    </p>
    <p>
     HANA: My sme robili v poli a slečinka pribehli k nám, aby sme prišli k pánu
            veľkomožnému prosiť, že by pána doktora Goroviča vzali do nemocnice za doktora.
    </p>
    <p>
     MIA: Livoňský najal robotníkov, nuž ja som najala tieto ženy, to je celý kumšt.
     <sup>
      [
      <a class="footnote" href="#ftn.id2579104" name="id2579104">
       22
      </a>
      ]
     </sup>
     <span class="emphasis">
      <em>
       (Drgne trucovito plecom.)
      </em>
     </span>
    </p>
    <p>
     TURECKÝ: Nuž, čo chcete, aby bol pán doktor Gorovič lekárom v nemocnici?
    </p>
    <p>
     ZUZA: Veď on veru nie je zlý doktor. Veru nášmu Janovi len on pomohol, keď mal zápal
            pľúc.
    </p>
    <p>
     HANA
     <span class="emphasis">
      <em>
       (kričí):
      </em>
     </span>
     A Mišo Jurákovie neumrel a Katra Hancková, čo ju
            on kuroval? Há?
    </p>
    <p>
     MIA
     <span class="emphasis">
      <em>
       (osopí sa na ňu):
      </em>
     </span>
     Mišo umrel, keď mu v hore drevo prsia
            rozmliaždilo a čo bolo Hanckovej, apinko? Musela byť chorá na smrť.
    </p>
    <p>
     HANA: Veru na smrť, keď ju tak kurovali.
    </p>
    <p>
     MIA: Čo jej bolo, apinko? Veď ty každému pomôžeš.
    </p>
    <p>
     GOROVIČ: Veru som ja tej nepomohol, dieťa moje. Ale nič preto. Umrieš, Hanka moja, i
            ty.
    </p>
    <p>
     HANA
     <span class="emphasis">
      <em>
       (ostro):
      </em>
     </span>
     Umriem, umriem, ale by som prv umrela, keby ma oni
            kurovali.
    </p>
    <p>
     TURECKÝ
     <span class="emphasis">
      <em>
       (šklbe mu líce):
      </em>
     </span>
     Pekná deputácia. Nuž ktorého si
            žiadate?
    </p>
    <p>
     ZUZA: My len toho Goroviča chceme.
    </p>
    <p>
     MARA
     <span class="emphasis">
      <em>
       (naraz):
      </em>
     </span>
     Ale i ten mladý je milý.
    </p>
    <p>
     GOROVIČ: Urobme celej komédii koniec. Nuž len po korune vám dala moja dcéra? Tu máte
            ešte tých ostatných desať korún a choďte zbohom. Ďakujem vám za vašu dobrotu.
    </p>
    <p>
     KATRA: Pánbohzaplať. Oni sú veru len dobrý človek.
    </p>
    <p>
     ZUZA: Zaplaťpánboh. Ďakujem, pán doktor.
     <span class="emphasis">
      <em>
       (Mara vezme bez slova.
            Odídu.)
      </em>
     </span>
    </p>
    <p>
     MIA
     <span class="emphasis">
      <em>
       (dupne nohou a plače):
      </em>
     </span>
     Akí sú to zlí ľudia!
     <span class="emphasis">
      <em>
       (Odchádza.)
      </em>
     </span>
    </p>
    <p>
     LIVOŇSKÝ: Slečna Mia, neutekajte! Nehnevajte sa!
    </p>
    <p>
     MIA: Dajte mi pokoj. Ste protivný. Nemôžem vás vystáť. Buďte šťastný so svojím
            víťazstvom.
    </p>
    <p>
     LIVOŇSKÝ
     <span class="emphasis">
      <em>
       (ticho):
      </em>
     </span>
     Milšia ste mi ako každé víťazstvo.
    </p>
    <p>
     MIA: Také daromné reči!
     <span class="emphasis">
      <em>
       (Odbehne.)
      </em>
     </span>
    </p>
    <p>
     <span class="emphasis">
      <em>
       (Livoňský sa zarazí, potom hodí rukou a vráti sa.)
      </em>
     </span>
    </p>
    <p>
     TURECKÝ: Môžem povedať, že na našich ľudí je slabé spoľahnutie. Emil, musíš uznať, že
            Livoňský má zvláštnu sugestívnu silu. Neviem, čo by bolo lepšie, neviem. Sakramentská
            história. Veď keby som ti nebol sľúbil. Ale takto!
    </p>
    <p>
     LIVOŇSKÝ: Pán Turecký, ubezpečujem vás, že keď mňa poveríte vedením nemocnice, dám
            pánu doktorovi takú úlohu, s ktorou bude spokojný.
    </p>
    <p>
     TURECKÝ: Čo povieš na to, Emil?
    </p>
    <p>
     GOROVIČ: Nič. Tak sa nebavím. Ja si nebudem ťažkať, keď urobíš, čo chceš, ale pod
            Livoňského komando nejdem. Som na to predsa pristarý a potom neverím v trvácnosť jeho
            systému. Znamená iste akýsi pokrok, ale kedy to vyrastie na dokonalé zriadenie? Je
            nemožné uskutočniť to s terajšími silami.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579313">
        </a>
        8. výstup
       </h2>
      </div>
     </div>
    </div>
    <p>
     Predošlí, Klaudia, Župan.
    </p>
    <p>
    </p>
    <p>
     KLAUDIA
     <span class="emphasis">
      <em>
       (príde so županom zo salónu):
      </em>
     </span>
     Nuž vaša Adelka dostala
            prvú cenu. To som si myslela, že tak bude, lebo je to skutočne podarené dievčatko. A ako
            sa na vás ponáša!
    </p>
    <p>
     ŽUPAN
     <span class="emphasis">
      <em>
       (pozdraví spoločnosť):
      </em>
     </span>
     Služobník, páni!
     <span class="emphasis">
      <em>
       (Vítajú
               sa.)
      </em>
     </span>
    </p>
    <p>
     TURECKÝ: Teší ma, pán župan, že ťa raz vidím u nás. Sadnite si, páni.
     <span class="emphasis">
      <em>
       (Sadnú si.)
      </em>
     </span>
    </p>
    <p>
     ŽUPAN: Milostivá pani, vaše uznanie mi nadmieru lichotí. Akoby nie: od takej krásnej
            panej.
    </p>
    <p>
     GOROVIČ
     <span class="emphasis">
      <em>
       (ticho Klaudii):
      </em>
     </span>
     Hľa, najvyššie potvrdenie môjho
            pozorovania. Vidíš, Klaudia.
    </p>
    <p>
     TURECKÝ
     <span class="emphasis">
      <em>
       (nevrlo):
      </em>
     </span>
     Nezavadziam vám, páni? Len povedzte, odídem.
    </p>
    <p>
     KLAUDIA
     <span class="emphasis">
      <em>
       (s úsmevom):
      </em>
     </span>
     Mal by si sa tešiť, že máš ženu takú
            krásavicu. A keď ti to povie taký znalec, ako je pán župan!
    </p>
    <p>
     ŽUPAN: No, v živote som poznal niekoľko pekných dám.
    </p>
    <p>
     KLAUDIA: Nebezpečný Don Juan! A tak nás zanedbávate!
    </p>
    <p>
     ŽUPAN
     <span class="emphasis">
      <em>
       (poznať na ňom, že mu to lichotí):
      </em>
     </span>
     Som nešťastný, že ma v
            milom pestovaní takej rozkošnej spoločnosti hatí úrad.
    </p>
    <p>
     GOROVIČ
     <span class="emphasis">
      <em>
       (pozrie na hodinky):
      </em>
     </span>
     Pardon, veľactení, ráčte ma láskavo
            ospravedlniť, povinnosť však volá.
     <span class="emphasis">
      <em>
       (Pokloní sa, podá ruku pánom, bozká ruku
               Klaudii a odíde.)
      </em>
     </span>
    </p>
    <p>
     KLAUDIA
     <span class="emphasis">
      <em>
       (Gorovičovi):
      </em>
     </span>
     Ale na obed ťa čakáme.
    </p>
    <p>
     LIVOŇSKÝ
     <span class="emphasis">
      <em>
       (tiež vstane):
      </em>
     </span>
     Ruky bozkávam. Služobník.
     <span class="emphasis">
      <em>
       (Odchádza.)
      </em>
     </span>
    </p>
    <p>
     TURECKÝ
     <span class="emphasis">
      <em>
       (Livoňskému):
      </em>
     </span>
     Dúfam, že budem mať dnes ešte potešenie,
            pán doktor, vec treba skončiť.
    </p>
    <p>
     ŽUPAN
     <span class="emphasis">
      <em>
       (čaká, kým doktori vyjdu):
      </em>
     </span>
     Milý priateľ, prišiel som ťa o
            niečo požiadať.
    </p>
    <p>
     KLAUDIA: Vedela som, že ste neprišli kvôli nám.
    </p>
    <p>
     ŽUPAN: Milostivá, privádzate ma do rozpakov. Ale sľubujem vám, že napravím svoje
            previnenie.
    </p>
    <p>
     KLAUDIA
     <span class="emphasis">
      <em>
       (koketne):
      </em>
     </span>
     Uvidíme. Nuž?
    </p>
    <p>
     ŽUPAN: Ministerstvo zdravotníctva, vlastne expozitúra
     <sup>
      [
      <a class="footnote" href="#ftn.id2579492" name="id2579492">
       23
      </a>
      ]
     </sup>
     berie s najväčším uznaním na známosť tvoj krásny, obetavý skutok. Postavil
            si verejnej dobročinnosti peknú budovu. Urobil si skutok, ktorý predbežne nemá na
            Slovensku páru. Ministerstvo ti tlmočí svoju vďaku.
    </p>
    <p>
     TURECKÝ: Eh, čo tam. Potreboval som to dávnejšie, nuž som to sklepal.
    </p>
    <p>
     KLAUDIA: Milý Gustáv, nezabúdaj, že tá nemocnica je Gorovičovo dielo. On ťa…
    </p>
    <p>
     TURECKÝ
     <span class="emphasis">
      <em>
       (hnevá sa):
      </em>
     </span>
     Jeho zásluha, jeho zásluha! Aké ste vy ženy:
            mužovu zásluhu nikdy neuznáte. Každý cudzí ti je milší. Napokon, mňa to stálo peniaze.
    </p>
    <p>
     ŽUPAN: Milostivá, dovolím si poznamenať, že peniaze sú jednako len hlavná obeť v
            dnešnom čase.
    </p>
    <p>
     KLAUDIA: Tri či štyri roky ťa Gorovič nahováral, čo si sa s ním navadil, koľko ráz si
            ho temer vyhodil…
    </p>
    <p>
     TURECKÝ
     <span class="emphasis">
      <em>
       (nervózne, krčí plecami):
      </em>
     </span>
     To je strašné predsa, ako sa
            zastáva toho Goroviča. Človek by si myslel že…
    </p>
    <p>
     ŽUPAN: No milostivá je znanlivá, možno až nadmieru. Veď je to také pekné byť
            uznanlivý. No mne nie je veľmi milé, že sa tak zastávate Goroviča.
    </p>
    <p>
     KLAUDIA: Prečo, pán župan?
    </p>
    <p>
     ŽUPAN: Lebo chcem Gustáva požiadať v mene expozitúry i vo svojom vlastnom, aby
            odovzdal vedenie nemocnice Livoňskému.
    </p>
    <p>
     TURECKÝ
     <span class="emphasis">
      <em>
       (víťazne):
      </em>
     </span>
     Vidíš, vidíš, Klaudia, i hore to vidia! Darmo
            je, je to súci chlapík.
    </p>
    <p>
     KLAUDIA: Pán župan, stávate sa zástancom najväčšej nespravodlivosti. Myslím, že to
            bude prvý váš takýto skutok. Dosiaľ som len samé šľachetné veci o vás počula.
    </p>
    <p>
     ŽUPAN: Milostivá pani, na vašu žiadosť beriem vďačne nazad svoje slová a tlmočím len
            žiadosť expozitúry. Urobím to tým radšej, lebo Gorovič je i môj milý priateľ, ktorého si
            vážim.
    </p>
    <p>
     TURECKÝ
     <span class="emphasis">
      <em>
       (šklbe lícom a krúti plecami):
      </em>
     </span>
     Vy ženy sa do všetkého
            miešate. Čo teba do nemocnice? Je to tvoj rezort, je to tvoj salón, komora, kuchyňa?
    </p>
    <p>
     ŽUPAN: Som nešťastný, že zapríčiňujem roztržku. Bože, aký nešťastný!
     <span class="emphasis">
      <em>
       (Zalamuje rukami.)
      </em>
     </span>
    </p>
    <p>
     KLAUDIA: Ale, prosím vás
     <span class="emphasis">
      <em>
       (usmeje sa)
      </em>
     </span>
     , veď je to obyčajný tón
            môjho milého Gustáva. Však, môj milý?
    </p>
    <p>
     TURECKÝ: Môj milý, môj milý! V lyžici vody by si ma utopila a „môj milý“! Práve preto
            dám nemocnicu Livoňskému, aby si vedela. Nedám si od báb rozkazovať, vieš?
    </p>
    <p>
     KLAUDIA
     <span class="emphasis">
      <em>
       (veľmi milo):
      </em>
     </span>
     Odpusťte, pán župan, že vás opustím a
            nechám v príjemnej spoločnosti môjho Gustáva.
    </p>
    <p>
     ŽUPAN: Ó, robíte ma nešťastným, milostivá pani! Čo ma po celej veci. Nech si dá pán
            manžel nemocnicu komu chce. Veď Gorovič je skutočne znamenitý lekár.
    </p>
    <p>
     KLAUDIA: Ďakujem vám. Zostanete u nás na obed? Bude nám to veľmi, veľmi milé.
     <span class="emphasis">
      <em>
       (Odíde.)
      </em>
     </span>
    </p>
    <p>
     ŽUPAN: Ruky bozkávam, ďakujem, zostanem.
    </p>
    <p>
     TURECKÝ
     <span class="emphasis">
      <em>
       (skočí a behá hore-dolu):
      </em>
     </span>
     Keby tu radšej boli ostali tí felčiari,
     <sup>
      [
      <a class="footnote" href="#ftn.id2579681" name="id2579681">
       24
      </a>
      ]
     </sup>
     čo by som im povedal svoje rozhodnutie. Teda Livoňský, vivat Livoňský! Just
            preto Livoňský!
    </p>
    <p>
     ŽUPAN: Gustáv, utíš sa! Kvôli takej krásnej panej by som si celú vec skutočne ešte
            raz rozmyslel. Ja naozaj nedbám, keď urobíš, ako chceš.
    </p>
    <p>
     TURECKÝ: Dosť som sa narozmýšľal. Teraz mám pokoj. Ja nepokračujem ani podľa rozkazu
            sukní, ani ma neodvráti takzvané priateľstvo od konania povinnosti. Tak.
     <span class="emphasis">
      <em>
       (Ťapne si päsťou do dlane.)
      </em>
     </span>
    </p>
    <p>
     ŽUPAN
     <span class="emphasis">
      <em>
       (s úsmevom):
      </em>
     </span>
     Ono, ty si charakter, charakter, milý Gustáv.
    </p>
    <p>
     TURECKÝ
     <span class="emphasis">
      <em>
       (díva sa mu do oči):
      </em>
     </span>
     No taký som ako ty.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579736">
        </a>
        9. Výstup
       </h2>
      </div>
     </div>
    </div>
    <p>
     Predošlí, Gorovič, Livoňský.
    </p>
    <p>
    </p>
    <p>
     GOROVIČ
     <span class="emphasis">
      <em>
       (s klobúkom, v ragláne, s palicou) a Livoňský idú záhradou v živom
               rozhovore.
      </em>
     </span>
    </p>
    <p>
     TURECKÝ: Vráťte sa ešte, páni… Poďte, vypočujete si rozhodnutie.
    </p>
    <p>
     GOROVIČ
     <span class="emphasis">
      <em>
       (sadne si a zapáli cigaretu):
      </em>
     </span>
     Nie som zvedavý.
            Gratulujem vám, Livoňský.
    </p>
    <p>
     LIVOŇSKÝ
     <span class="emphasis">
      <em>
       (rozčúlene):
      </em>
     </span>
     Život alebo smrť…
    </p>
    <p>
     ŽUPAN: Vyhrala mladosť.
    </p>
    <p>
     TURECKÝ: Gorovič, tie pištole ti vrátim: Livoňský dostane nemocnicu.
    </p>
    <p>
     GOROVIČ: Pištole si ty len nechaj, milý priateľ, a Livoňskému úprimne gratulujem. Je
            súci chlapík a povedie ústav usilovne. Či dobre, uvidíme.
    </p>
    <p>
     LIVOŇSKÝ: Pán Turecký, pán župan, prijmite moju najvrúcnejšiu vďaku. Nežiadam ústav
            pre seba, ale pre trpiacu pospolitosť.
    </p>
    <p>
     ŽUPAN: Ja vám gratulujem. Lenže, hádam ani pod vedením Goroviča by nebola nemocnica
            stratená pre trpiacu pospolitosť.
    </p>
    <p>
     LIVOŇSKÝ: Isteže nie, isteže nie. A ja i prosím pána doktora o spoluprácu.
    </p>
    <p>
     GOROVIČ: Ale vďačne, veľmi vďačne vám stojím k službám v prípade potreby.
    </p>
    <p>
     LIVOŇSKÝ
     <span class="emphasis">
      <em>
       (veľmi rozčúlený):
      </em>
     </span>
     Aký som šťastný. Páni, skutočne vám
            neviem dosť poďakovať! Koľko bolestí zmiernim!
    </p>
    <p>
     TURECKÝ: Podarený chlapík! No nech sa vám páči dnu na kalíštek koňaku.
     <span class="emphasis">
      <em>
       (Chytí župana pod pazuchu a vedie ho do salónu.)
      </em>
     </span>
    </p>
    <p>
     GOROVIČ
     <span class="emphasis">
      <em>
       (kráča pomaly za nimi, obzerajúc sa za zaostávajúcim
            Livoňským).
      </em>
     </span>
    </p>
    <p>
     LIVOŇSKÝ
     <span class="emphasis">
      <em>
       (zastane a udrie sa po čele):
      </em>
     </span>
     Čo bude teraz s Miou?
     <span class="emphasis">
      <em>
       (Vyberie jej ružu z kabáta).
      </em>
     </span>
     Úbohá! Úbohý ja sám!
    </p>
    <p>
     GOROVIČ
     <span class="emphasis">
      <em>
       (obráti sa):
      </em>
     </span>
     No poďte, poďte už, pán kolega.
    </p>
    <p>
     LIVOŇSKÝ
     <span class="emphasis">
      <em>
       (strhne sa a mimovoľne odhodí ružu na stolík):
      </em>
     </span>
     Idem.
     <span class="emphasis">
      <em>
       (Odíde. Gorovič ho pustí pred seba a sám sa vráti, vezme ružu zo stolíka a
               chce ju schovať do vrecka.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579901">
        </a>
        10. Výstup
       </h2>
      </div>
     </div>
    </div>
    <p>
     Gorovič a Mia.
    </p>
    <p>
    </p>
    <p>
     MIA
     <span class="emphasis">
      <em>
       (pribehne a zadrží mu ruku):
      </em>
     </span>
     Ohohó, to je moja ruža! Jacques-minotka,
     <sup>
      [
      <a class="footnote" href="#ftn.id2579922" name="id2579922">
       25
      </a>
      ]
     </sup>
     čo som dala Livoňskému. Daj mi ju. Čo tá tu robí?
    </p>
    <p>
     GOROVIČ: Stratil ju, dieťa moje.
    </p>
    <p>
     MIA
     <span class="emphasis">
      <em>
       (žalostne):
      </em>
     </span>
     Odhodil ju, moju ružu!
    </p>
    <p>
     GOROVIČ: A nemocnicu tiež dostal.
    </p>
    <p>
     MIA: Aj nemocnicu dostal! Ó, ty môj drahý apinko!
    </p>
    <p>
     GOROVIČ
     <span class="emphasis">
      <em>
       (pritúli ju):
      </em>
     </span>
     Čo ľutuješ? Bolí ťa srdiečko?
    </p>
    <p>
     MIA
     <span class="emphasis">
      <em>
       (na Gorovičových prsiach):
      </em>
     </span>
     Bolí, bolí, ale len pre teba,
            otec môj.
    </p>
    <p>
    </p>
    <p>
     (Opona.)
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505778" name="ftn.id2505778">
        19
       </a>
       ]
      </sup>
      <span class="emphasis">
       <em>
        Lido pri Benátkach
       </em>
      </span>
      — rekreačná oblasť s morskými
               plážami
     </p>
    </div>
    <div class="footnote">
     <p>
      <sup>
       [
       <a class="para" href="#id2505969" name="ftn.id2505969">
        20
       </a>
       ]
      </sup>
      <span class="emphasis">
       <em>
        tete a tete
       </em>
      </span>
      (fr.) — dôverný rozhovor zoči-voči
     </p>
    </div>
    <div class="footnote">
     <p>
      <sup>
       [
       <a class="para" href="#id2578249" name="ftn.id2578249">
        21
       </a>
       ]
      </sup>
      <span class="emphasis">
       <em>
        La femme souvent varie
       </em>
      </span>
      (fr.) — žena sa často mení
     </p>
    </div>
    <div class="footnote">
     <p>
      <sup>
       [
       <a class="para" href="#id2579104" name="ftn.id2579104">
        22
       </a>
       ]
      </sup>
      <span class="emphasis">
       <em>
        kumšt
       </em>
      </span>
      (zastar.) — umenie
     </p>
    </div>
    <div class="footnote">
     <p>
      <sup>
       [
       <a class="para" href="#id2579492" name="ftn.id2579492">
        23
       </a>
       ]
      </sup>
      <span class="emphasis">
       <em>
        expozitúra
       </em>
      </span>
      — pobočka, filiálka
     </p>
    </div>
    <div class="footnote">
     <p>
      <sup>
       [
       <a class="para" href="#id2579681" name="ftn.id2579681">
        24
       </a>
       ]
      </sup>
      <span class="emphasis">
       <em>
        felčiari
       </em>
      </span>
      — neškolení doktori, tu ironicky
     </p>
    </div>
    <div class="footnote">
     <p>
      <sup>
       [
       <a class="para" href="#id2579922" name="ftn.id2579922">
        25
       </a>
       ]
      </sup>
      <span class="emphasis">
       <em>
        Jacquesminotka
       </em>
      </span>
      — ruža, vypestovaná Jacquesom, záhradníkom
                  vojvodu z Orleánsu roku 1859
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2579988">
       </a>
       3. dejstvo
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2580008">
        1. výstup
       </a>
      </span>
     </dt>
     <dt>
      <span class="sect1">
       <a href="#id2580259">
        2. výstup
       </a>
      </span>
     </dt>
     <dt>
      <span class="sect1">
       <a href="#id2580588">
        3. výstup
       </a>
      </span>
     </dt>
     <dt>
      <span class="sect1">
       <a href="#id2580976">
        4. výstup
       </a>
      </span>
     </dt>
     <dt>
      <span class="sect1">
       <a href="#id2581304">
        5. výstup
       </a>
      </span>
     </dt>
     <dt>
      <span class="sect1">
       <a href="#id2581412">
        6. výstup
       </a>
      </span>
     </dt>
     <dt>
      <span class="sect1">
       <a href="#id2581714">
        7. výstup
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <p>
    Salón u Goroviča; pohodlne zariadená izba.
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580008">
        </a>
        1. výstup
       </h2>
      </div>
     </div>
    </div>
    <p>
     Turecký, Gorovič.
    </p>
    <p>
    </p>
    <p>
     TURECKÝ: Tu máš konečne tie pištole.
     <span class="emphasis">
      <em>
       (Hodí ich na stôl.)
      </em>
     </span>
    </p>
    <p>
     GOROVIČ: Povedal som ti, že mi iba zavadzajú a že som rád, keď ich nevidím.
    </p>
    <p>
     TURECKÝ: Nechcem ich, lebo sa na teba hnevám. Ty si na príčine, že som spáchal tú
            obrovskú hlúposť.
    </p>
    <p>
     GOROVIČ: Aká príčina a aká hlúposť?
     <span class="emphasis">
      <em>
       (Čistí si cviker.)
      </em>
     </span>
    </p>
    <p>
     TURECKÝ: S tou prekliatou nemocnicou, no!
     <span class="emphasis">
      <em>
       (Kričí.)
      </em>
     </span>
     A čo myslíš,
            ešte je len mesiac, čo v nej Livoňský rozkazuje, a už naň šomrú všetci, zdraví, chorí i
            tá deputácia, čo tu chodila kvôli nemu.
    </p>
    <p>
     GOROVIČ: Vždy tak býva. Iste nemôže každému urobiť po vôli, nuž sú naň zlí.
    </p>
    <p>
     TURECKÝ: Jeden chcel byť vrátnikom, druhý chcel ta ženu za kuchárku, tretí svoje
            zmrzačené dieťa dať na večnú opateru…
    </p>
    <p>
     GOROVIČ: Nuž veď je to čistá vec. Ako vidím, Livoňský chodí po obciach z domu do domu
            a prezerá zdravých, chorých a podozrivých, tých s neustálenou diagnózou berie na
            pozorovanie do nemocnice…
    </p>
    <p>
     TURECKÝ: A ťažko chorých nechá kapať doma. To je blázon, ktorý…
    </p>
    <p>
     GOROVIČ: No-no, v tom bláznovstve je systém. Chyba je, že na tú prácu nestačí ani
            jeho sila, ani jeho čas, a tak výsledkom musí byť sklamanie.
    </p>
    <p>
     TURECKÝ: Slovom fiasko, fiaskisimo!
     <sup>
      [
      <a class="footnote" href="#ftn.id2580110" name="id2580110">
       26
      </a>
      ]
     </sup>
     A všetkému si na vine len ty a ty a ty!
    </p>
    <p>
     GOROVIČ
     <span class="emphasis">
      <em>
       (s úsmevom krúti hlavou):
      </em>
     </span>
     Nerozumiem ťa. Vysvetli mi,
            ako to myslíš.
    </p>
    <p>
     TURECKÝ: Jedno slovo si mi neriekol, aby som ti dal tú nemocnicu, jediné slovo.
    </p>
    <p>
     GOROVIČ: Videl som, že si chcel ukázať, že si taký spravodlivý, že spravodlivosti
            obetuješ aj priateľstvo. Nerozumne a v tomto prípade nespravodlivo, nuž ale sadol si na
            toho koňa, i myslel som si: jazdi, keď už sedíš.
    </p>
    <p>
     TURECKÝ
     <span class="emphasis">
      <em>
       (hrozivo):
      </em>
     </span>
     Hovoríš, že som nespravodlivý? To hovoríš?
    </p>
    <p>
     GOROVIČ: Chceš byť spravodlivý. Nuž ale dosť je in magnis et voluisse.
     <sup>
      [
      <a class="footnote" href="#ftn.id2580164" name="id2580164">
       27
      </a>
      ]
     </sup>
     A potom: ja som štyri roky bojoval za tú nemocnicu. Uznáš, že okrem toho, že
            si na ňu dal peniaze, som všetko urobil ja. Nemyslel som, že pri toľkej práci treba ešte
            i rečniť. Veď nijaká reč tú robotu nevyváži. Nemocnicu som považoval za svoju, bol som
            prihrdý prosiť za ňu a zároveň i za uznanie svojej práce. Neuznáš — nuž neuznáš.
    </p>
    <p>
     TURECKÝ: Mýliš sa, sto ráz sa mýliš. Denne rovnako končená práca sa zabudne,
            zovšednie, pri nikom ju ani viac nevidíme. Jedno slovo zapáli luntu, ktorá zapríčiní
            výbuch. Hovoríš, že nemocnica je tvoja a máš pravdu. To mi teraz svieti v hlave a vidím,
            aký som len prenáhlený somár.
    </p>
    <p>
     GOROVIČ: Dobre sa posudzuješ.
    </p>
    <p>
     TURECKÝ: Ďakujem za uznanie. Ale keď som somár, nuž mám i charakter.
     <span class="emphasis">
      <em>
       (Kričí.)
      </em>
     </span>
     Pamätaj si, charakter, a keď som dal Livoňskému
            nemocnicu, tak ju bude mať, či chce či nechce. Rozumieš, či chce či nechce. A nevypustím
            ho, čo by sa rozpučil.
    </p>
    <p>
     GOROVIČ
     <span class="emphasis">
      <em>
       (smeje sa):
      </em>
     </span>
     Charakter, charakter… Nuž pištole tiež
            nechceš pre charakter?
    </p>
    <p>
     TURECKÝ: Aby som ti ukázal, že som čistý charakter a nielen hlavatý človek, nuž si
            ich vezmem. Sem s nimi.
    </p>
    <p>
     GOROVIČ
     <span class="emphasis">
      <em>
       (vzdychne):
      </em>
     </span>
     Chvalabohu, aspoň to. Tu ich máš, ty
            charakter!
    </p>
    <p>
     TURECKÝ
     <span class="emphasis">
      <em>
       (kričí):
      </em>
     </span>
     Ty, počuj, nedopaľuj ma, lebo…
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580259">
        </a>
        2. výstup
       </h2>
      </div>
     </div>
    </div>
    <p>
     Predošlí, Klaudia.
    </p>
    <p>
    </p>
    <p>
     KLAUDIA: Á, už zďaleka som počula, že môj drahý manžel je tu. Teší ma, milý Gustáv.
            Dobrý deň, doktor!
     <span class="emphasis">
      <em>
       (Sadne si do fotela.)
      </em>
     </span>
    </p>
    <p>
     GOROVIČ: Ruky bozkávam.
     <span class="emphasis">
      <em>
       (Bozká jej ruku.)
      </em>
     </span>
    </p>
    <p>
     TURECKÝ: No, tu si. Pekne od teba. To už idem. Mám prácu. Kde ťa nájdem?
    </p>
    <p>
     KLAUDIA: Prečo tak utekáš? Máš zlé svedomie? No spýtaj sa tu, keď pôjdeš, kde som.
            Keď skončím nákupy, nuž ťa budem tu čakať.
    </p>
    <p>
     TURECKÝ: Ideš nakupovať? Oj-vé. To budeš tu i do večera.
    </p>
    <p>
     KLAUDIA: Milý Gustáv, zabúdaš, že vždy ja čakám na teba.
    </p>
    <p>
     TURECKÝ: Už zasa začínaš, zasa. Servus! Pá!
     <span class="emphasis">
      <em>
       (Odíde.)
      </em>
     </span>
    </p>
    <p>
     GOROVIČ: Servus!
     <span class="emphasis">
      <em>
       (Chvíľku sa dívajú jeden na druhého.)
      </em>
     </span>
     Klaudia
            drahá, ako sa máš?
    </p>
    <p>
     KLAUDIA
     <span class="emphasis">
      <em>
       (podá mu ruku, ktorú Gorovič pohladí a bozká):
      </em>
     </span>
     Zle, môj
            milý. Mrzí ma, že sa ti stala krivda a že ťa to bolí.
    </p>
    <p>
     GOROVIČ: Mňa bolí, že sa preto trápiš. Ver mi, že som ináč úplne spokojný. Vieš aký
            mám tréning v zriekaní sa. Veď keď sa viem teba zrieknuť! Tvoje priateľstvo, alebo ako
            to ráčiš menovať, tvoja láska, mi nahrádza všetko.
    </p>
    <p>
     KLAUDIA
     <span class="emphasis">
      <em>
       (nežne):
      </em>
     </span>
     Ja cítim, že ťa milujem. Môj život by bol bez
            teba úplne prázdny.
    </p>
    <p>
     GOROVIČ: Keď je to láska, tak je to tichý prúd, tečúci tým najrovnejším kanálom.
    </p>
    <p>
     KLAUDIA: Ty si zvláštny človek. Povedz, nebol si vždy spokojný s tým, aby ten prúd
            bol taký tichý, bez všetkých bystrín a vodopádov? Vari chceš, aby som sa ti hodila okolo
            krku, sadla ti do lona a bozkávala ťa?
    </p>
    <p>
     GOROVIČ: No, nebolo by to nepríjemné!
     <span class="emphasis">
      <em>
       (Vzdychne.)
      </em>
     </span>
     A ty by si
            vari chcela, aby som to urobil ja?
    </p>
    <p>
     KLAUDIA
     <span class="emphasis">
      <em>
       (falošne):
      </em>
     </span>
     Isteže.
    </p>
    <p>
     GOROVIČ
     <span class="emphasis">
      <em>
       (prejde po izbe hore-dolu):
      </em>
     </span>
     Nemôžem to urobiť. Mám ťa
            rád, mám ťa veľmi rád, ale proti tomu sa vo mne mnohé vzpiera. Moja túžba privinúť ťa k
            sebe je silná, ale všetko moje ostatné chápanie života mi v tom bráni. A tak to bude i s
            tebou, drahá Klaudia. Veď preto si neprišla na schôdzku, teraz už sedemnásty raz za
            pätnásť rokov.
    </p>
    <p>
     KLAUDIA: Ohó, nie sedemnásty, len pätnásty raz. Nemohla som prísť.
     <span class="emphasis">
      <em>
       (Hanblivo.)
      </em>
     </span>
     Tlačili ma topánky. A predstav si ľúbostnú scénu,
            keď človeka tlačia topánky. To je predsa nemožné!
    </p>
    <p>
     GOROVIČ
     <span class="emphasis">
      <em>
       (smeje sa):
      </em>
     </span>
     Ó, Júlia Capuletová,
     <sup>
      [
      <a class="footnote" href="#ftn.id2580438" name="id2580438">
       28
      </a>
      ]
     </sup>
     ktorej lásku schladí tlačiaca topánka! A čo máš len jeden pár topánok?
    </p>
    <p>
     KLAUDIA: Dala som si na schôdzku schválne ušiť domáce šaty. Pomenovala som ich
            „neskoré leto“. Je to báseň. Skladba farieb, kvety na nich! Viem, že by si bol kľačal
            predo mnou a bol by si býval vo vytržení nad mojím zjavom. K tým šatám patria topánky
            farby verde antique. No a tie ma tlačili. Predsa som nemohla skaziť celý svoj zjav
            neprimeranými topánkami. Poznám tvoj citlivý vkus. Nuž, musíš uznať, že to bolo nemožné.
            Tak som radšej nešla, ale plakala som po celý čas nad svojím nešťastím.
    </p>
    <p>
     GOROVIČ: Ó, ty drahá, skvostná žena!
     <span class="emphasis">
      <em>
       (Bozká jej ruku.)
      </em>
     </span>
     Ako
            otvorená kniha leží predo mnou celá tvoja duša.
    </p>
    <p>
     KLAUDIA: Nuž ale povedz mi, drahý môj, a ty si bol v určenom čase vo filagórii
     <sup>
      [
      <a class="footnote" href="#ftn.id2580484" name="id2580484">
       29
      </a>
      ]
     </sup>
     a čakal si na mňa dlho?
    </p>
    <p>
     GOROVIČ
     <span class="emphasis">
      <em>
       (usmeje sa):
      </em>
     </span>
     Klaudia, nebol som v určenom čase vo
            filagórii.
    </p>
    <p>
     KLAUDIA
     <span class="emphasis">
      <em>
       (smeje sa):
      </em>
     </span>
     Aha, ty si vari nevedel nájsť zodpovedajúcu
            kravatu?
    </p>
    <p>
     GOROVIČ: Nie, pomyslel som si, aké smiešne by bolo čakať daromne na teba, lebo po
            šestnásťnásobnej skúsenosti som bol presvedčený, že neprídeš.
    </p>
    <p>
     KLAUDIA: Povedz mi, žiadal by si si, aby som bola prišla?
    </p>
    <p>
     GOROVIČ
     <span class="emphasis">
      <em>
       (rozmýšľa):
      </em>
     </span>
     Nie. Bolo by mi ľúto ten pekný čistý sen,
            ktorý dosiaľ pretkával a pestril náš život. Pomysli si, aký život by sme viedli, keby
            sme popustili uzdu svojim túžbam!
    </p>
    <p>
     KLAUDIA
     <span class="emphasis">
      <em>
       (podá mu ruku a potom ju hladí):
      </em>
     </span>
     Ty, drahý, i ja tak
            cítim.
     <span class="emphasis">
      <em>
       (Vyskočí z fotela, pokročí k zrkadlu a napráva si klobúk. Gorovič sa
               díva na ňu, zapaľujúc si cigaretu).
      </em>
     </span>
     Ty, Emil, ja odcestujem na šesť-osem
            týždňov do kúpeľov a tak jednako prinútim Gustáva, aby ti dal tú nemocnicu. Vieš, že
            neznesie moju neprítomnosť.
    </p>
    <p>
     GOROVIČ: Je to čudný človek. Vždy sa s tebou vadí a keď ťa niet, nuž si zúfa. Ale ani
            ja by som nezniesol tvoju takú dlhú neprítomnosť. Klaudia, nerob to. To mi je tá
            nemocnica skutočne nie hodna. Veď upadnem do melanchólie, keď ťa tak dlho neuvidím.
    </p>
    <p>
     KLAUDIA: Aspoň ho s tým postraším. Uvidíme, čo bude.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580588">
        </a>
        3. výstup
       </h2>
      </div>
     </div>
    </div>
    <p>
     Predošlí, Mia.
    </p>
    <p>
    </p>
    <p>
     MIA
     <span class="emphasis">
      <em>
       (objíme Klaudiu):
      </em>
     </span>
     Drahá, drahá tetuška! Aká som šťastná, že
            ťa tu vidím!
    </p>
    <p>
     KLAUDIA
     <span class="emphasis">
      <em>
       (obzerá ju a bozkáva):
      </em>
     </span>
     Ale nezdáš sa mi. Zbiednela si a
            schudla. Čo ti je?
     <span class="emphasis">
      <em>
       (Obzerá ju znova.)
      </em>
     </span>
     Ako sa teraz ponášaš na
            svojho otca.
     <span class="emphasis">
      <em>
       (Pozrie na Goroviča a znova oblápa a bozkáva Miu.)
      </em>
     </span>
    </p>
    <p>
     GOROVIČ
     <span class="emphasis">
      <em>
       (vzdychne):
      </em>
     </span>
     Ako vám je dobre, keď môžete svoju
            príchylnosť takto prejavovať. Mia, postaraj sa, aby sa tetuška dobre cítila. Do videnia!
     <span class="emphasis">
      <em>
       (Odíde.)
      </em>
     </span>
    </p>
    <p>
     MIA: Ako sa mi cítiš, tetuška drahá? Ja som sa toľko, ale toľko nasmiala.
    </p>
    <p>
     KLAUDIA: A čože ti bolo také smiešne?
    </p>
    <p>
     MIA: Pomysli si, čo sa prihodilo včera na tenise Dvorskému. Veď ho poznáš?
    </p>
    <p>
     KLAUDIA: Toho nafúkaného, afektujúceho panáka? Poznám.
    </p>
    <p>
     MIA: Ktorý nepozná ani najobyčajnejšie zásady slušnosti. Pri hre si vopchal do úst
            dlhú, hrubú cigaru. Bolo vidieť na ňom, že mu nie je od nej dobre, ale predsa ju fajčil,
            lebo bola hrubá a drahá. Livoňský mu povedal, že pri hre sa nefajčí. Dvorský, ani
            nevyberúc cigaru z úst na to odvrkol, že on to nevie a že sa teraz nebude učiť, lebo už
            všetky exámeny poskladal. Livoňský hral a hneď prvou loptičkou ho trafil do žalúdka, že
            mu cigara vyfrkla z úst a Dvorský sa prehol a chytil za žalúdok. Hahaha!
    </p>
    <p>
     KLAUDIA
     <span class="emphasis">
      <em>
       (smeje sa):
      </em>
     </span>
     Nie veľmi príjemné.
    </p>
    <p>
     MIA: Naskrze nie. Livoňský sa ospravedlnil a Dvorský sa zasa ženíroval robiť kravál,
            hoci sme videli, že by chcel, lebo zbadal, že sa mu za chrbtom vysmievame.
    </p>
    <p>
     KLAUDIA: Ešte pekne od neho, že
     <span class="emphasis">
      <em>
       (napodobňuje afektovanú reč)
      </em>
     </span>
     nepýtal od doktora satisfakciu.
     <sup>
      [
      <a class="footnote" href="#ftn.id2580708" name="id2580708">
       30
      </a>
      ]
     </sup>
    </p>
    <p>
     MIA: Nič nepýtal, ale vybral z tašky druhú cigaru a zapálil si ju.
    </p>
    <p>
     KLAUDIA: Skutočne dobre vychovaný človek.
    </p>
    <p>
     MIA: No a čo sa nestalo! Livoňský mu zas tak zadrajvoval jednu loptičku, že mu
            vyrazila cigaru z úst. No, vieš tetuška, bolo to ozaj do popuku, dívať sa na tú
            prekvapenú tvár. Pravdaže sme sa ukrutne smiali.
     <span class="emphasis">
      <em>
       (Hlasno sa smeje, jej smiech
               prejde do usedavého plaču.)
      </em>
     </span>
    </p>
    <p>
     KLAUDIA
     <span class="emphasis">
      <em>
       (sa usmievala a keď Mia začne plakať, začne sa hlasno
            smiať.):
      </em>
     </span>
     Mia, Mia, ty dieťa, ty!
    </p>
    <p>
     MIA
     <span class="emphasis">
      <em>
       (hodí sa Klaudii okolo krku):
      </em>
     </span>
     Bože, bože, aká som strašne
            nešťastná! Najradšej by som hneď umrela!
    </p>
    <p>
     KLAUDIA: Ty, ty, dieťa, veď on ťa má rád!
    </p>
    <p>
     MIA
     <span class="emphasis">
      <em>
       (vzlyká a utišuje sa):
      </em>
     </span>
     Veď, veď ja viem, že ma má rád, ale
            keď si ma nemôže vziať.
    </p>
    <p>
     KLAUDIA: A prečože si ťa nemôže vziať?
    </p>
    <p>
     MIA: Lebo som mu povedala, keď sa voči mne tak smelo choval, že nepôjdem nikdy, ale
            nikdy zaň, a potom i pre tú nešťastnú nemocnicu.
    </p>
    <p>
     KLAUDIA: A nechce upustiť od tej nemocnice?
    </p>
    <p>
     MIA: Nie, ani za svet. Čo by na to povedala veda, pokrok a sociálna spravodlivosť a
            bohviečo všetko ešte.
    </p>
    <p>
     KLAUDIA: A teba je čo po tej nemocnici?
    </p>
    <p>
     MIA: Mňa po nej nič, ale otca bolí, že ju nedostal. On to síce nijako neukazuje, ale
            ja viem, že ho to len veľmi bolí, lebo všetky plány a výkresy dal vyniesť na pôjd, ta,
            kde sú uložené písma po jeho nebohom bratovi. I z tých keď dajedno zazrel, bol vždy celý
            deň zarmútený a smutný. On by iste nemal nič proti tomu, keby som šla za Livoňského, ale
            viem iste, že by ho moja necitlivosť trápila. A on je taký strašne dobrý! A teraz som
            tak, že alebo urazím otca, alebo stratím Livoňského.
    </p>
    <p>
     KLAUDIA: Božemôj, aký to v tebe tragický rozkol! Ale počkaj, dievka moja. Bozkala si
            už niekedy Livoňského?
    </p>
    <p>
     MIA: Ale čo si myslíš, tetuška! Serenád, kytíc mi nadával koľko chceš, ale bozk! To
            sa neopováži, lebo sa dívam naň ako mačka na psíka, dobré slovo mu nedám.
    </p>
    <p>
     KLAUDIA: A ho rada?
    </p>
    <p>
     MIA: Ne-neviem…
    </p>
    <p>
     KLAUDIA: Netáraj. Povedz mi, či ho rada, lebo ináč ti neviem poradiť.
    </p>
    <p>
     MIA
     <span class="emphasis">
      <em>
       (hodí sa jej na prsia):
      </em>
     </span>
     Rada.
    </p>
    <p>
     KLAUDIA
     <span class="emphasis">
      <em>
       (pohladí ju):
      </em>
     </span>
     Ty blázonko, nuž vieš čo? Buď k nemu
            trochu milá, ba viac, povedz mu, že ho rada a že pôjdeš zaň, ale len pod tou podmienkou,
            že nemocnicu prepustí otcovi.
    </p>
    <p>
     MIA: Veď som mu to už povedala, ale milá som nebola k nemu nikdy. A chcela by som byť
            k nemu taká, ale taká milá! Najmä keď sa tak díva na mňa ako chorý baranček, chcela by
            som ho tak pohladiť. Ale akože som to mohla urobiť, keď som sa zapovedala, že zaň
            nepôjdem a on nechcel popustiť. A potom, tetuška, ako to mám byť trochu a ako i hodne
            milá? Čo to mám robiť?
    </p>
    <p>
     KLAUDIA: Hahaha, ty si naozaj podarená! Nuž pekne naň hľaď, milo mu odpovedaj,
            neodporuj mu atď. — veď ty to už utrafíš.
    </p>
    <p>
     MIA: Ja veru neviem, lebo ešte nemám v takých veciach skúsenosť. A ty máš, tetuška?
    </p>
    <p>
     KLAUDIA: Ja či mám?
     <span class="emphasis">
      <em>
       (Vzdychne.)
      </em>
     </span>
     Možno mám, ale tiež veľmi-veľmi
            málo.
    </p>
    <p>
     MIA: Ako si to povedala? Pekne mám naň hľadieť, milo mu odpovedať a neodporovať mu.
            Hm, ale v čom mu neodporovať? A keby ma chcel bozkať?
    </p>
    <p>
     KLAUDIA: Ak ti urobí po vôli, čo ty chceš, tak ho môžeš i bozkať.
    </p>
    <p>
     MIA: Ale to je predsa strašné!
    </p>
    <p>
     KLAUDIA: No veď uvidíš, či je to také ukrutne strašné. Ale jedno nezabudni. Najprv
            musí sľúbiť, že sa zriekne nemocnice, vieš? Myslím, že keď si doteraz s ním zle
            zachádzala, nuž nechcel ani on povoliť; teraz, keď budeš k nemu milá, vykonáš, čo chceš.
            Ach, veď muži sú v našich rukách takí ako vosk, keď nás majú radi a keď vieme s nimi
            narábať.
    </p>
    <p>
     MIA
     <span class="emphasis">
      <em>
       (ukazuje na oblok):
      </em>
     </span>
     Pozri, tetuška, práve ide k nám. Bože,
            ako mi srdce bije.
    </p>
    <p>
     KLAUDIA: Len sa drž, ako som ti povedala. Ja vám tu nebudem zavadzať, vbehnem do
            tvojej izby, ale ak bude treba, prídem. Zavolaj hlasno: Otec môj! a ja prikvitnem.
     <span class="emphasis">
      <em>
       (Bozká ju a odíde do susednej izby. Počuť zaklopanie.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580976">
        </a>
        4. výstup
       </h2>
      </div>
     </div>
    </div>
    <p>
     Mia, Livoňský.
    </p>
    <p>
    </p>
    <p>
     MIA: Voľno!
    </p>
    <p>
     LIVOŇSKÝ
     <span class="emphasis">
      <em>
       (radostne):
      </em>
     </span>
     Á, to ste vy! Ruky bozkávam.
     <span class="emphasis">
      <em>
       (Chce jej bozkať ruku; Mia si nedá, je ešte neistá.)
      </em>
     </span>
    </p>
    <p>
     MIA: Nonono! Nie tak chytro!
    </p>
    <p>
     LIVOŇSKÝ
     <span class="emphasis">
      <em>
       (skormútene):
      </em>
     </span>
     Hľadám pána otca.
    </p>
    <p>
     MIA: Viem, že o mňa nestojíte.
    </p>
    <p>
     LIVOŇSKÝ: Nestojím o vás! Veď ani iné nerobím, ako že sa za vami súžim.
    </p>
    <p>
     MIA: Vy sa súžite za mnou! Vám je milší „pokrok“ ako ja.
    </p>
    <p>
     LIVOŇSKÝ: Viete čo? Radšej by som býval s vami v predpotopnej jaskyni, ako bez vás v
            paláci. Čo mi je hoden celý pokrok bez vás?
    </p>
    <p>
     MIA
     <span class="emphasis">
      <em>
       (skusmo):
      </em>
     </span>
     Alebo — veda. Jednu svoju knižočku nedáte za
            všetku moju lásku.
     <span class="emphasis">
      <em>
       (Pozrie naň s úsmevom a veľmi milo.)
      </em>
     </span>
    </p>
    <p>
     LIVOŇSKÝ
     <span class="emphasis">
      <em>
       (zalomí rukami):
      </em>
     </span>
     Mia, pre Kristove rany vás prosím,
            nedívajte sa tak na mňa, lebo neručím za seba! I svoje spasenie dám za vás. Nie jednu
            knižku, ale všetky bibliotéky, celú vedu.
    </p>
    <p>
     MIA: No a čo poviete na sociálnu starostlivosť? To je predsa váš najparádnejší
            koníček. Ak aj teraz dobre odpoviete, nuž mi môžete aj ruku bozkať.
     <span class="emphasis">
      <em>
       (Ukáže mu
               ruku, ktorú potom vloží za chrbát.)
      </em>
     </span>
    </p>
    <p>
     LIVOŇSKÝ: Ja síce nerozumiem vášmu examenovaniu…
     <sup>
      [
      <a class="footnote" href="#ftn.id2581088" name="id2581088">
       31
      </a>
      ]
     </sup>
    </p>
    <p>
     MIA: Hovorím, že muži majú krátky rozum…
    </p>
    <p>
     LIVOŇSKÝ: Ale vás uisťujem, že niet vo dne v noci chvíle, aby som na vás nemyslel.
            Túžba za vami ma morí: raz som blažený, keď si pomyslím, že hádam jednako len budete
            moja a zasa myslím s radosťou na tie najukrutnejšie samovraždy, keď ma prekvapí tušenie,
            strach, že by som vás nemal dostať. Mia, čo mi je hodno všetko na svete bez vás! Bože
            drahý, všetku sociálnu starostlivosť dám za jeden váš milý pohľad.
    </p>
    <p>
     MIA
     <span class="emphasis">
      <em>
       (s vytržením sa naň dívala; vybúši z nej):
      </em>
     </span>
     Všetko celkom ako
            ja! Ach.
    </p>
    <p>
     LIVOŇSKÝ: Tak ma máte radi?
    </p>
    <p>
     MIA: Rada, rada, ukrutne vás mám rada!
    </p>
    <p>
     LIVOŇSKÝ
     <span class="emphasis">
      <em>
       (skočí k nej, oblapí ju a chce ju bozkať):
      </em>
     </span>
     Mia, ty moje
            všetko, ty moje spasenie!
    </p>
    <p>
     MIA
     <span class="emphasis">
      <em>
       (spamätá sa a odtisne ho od seba):
      </em>
     </span>
     Aký je človek hlúpy. Tak
            chytro to nejde. Nesmiem vás bozkať, len…
    </p>
    <p>
     LIVOŇSKÝ
     <span class="emphasis">
      <em>
       (sklamane):
      </em>
     </span>
     Len?
    </p>
    <p>
     MIA: Na pokrok nedáte mnoho, na vedu hvízdate a sociálnu starostlivosť dáte za môj
            jediný milý pohľad, nuž načo vám je potom — nemocnica?
    </p>
    <p>
     LIVOŇSKÝ: Ach tak! Tam ste ma chceli dostať. O nemocnicu tu ide. Nedám nemocnicu.
    </p>
    <p>
     MIA
     <span class="emphasis">
      <em>
       (odvráti sa od neho, ide k fotelu, hodí sa naň a začne
            plakať):
      </em>
     </span>
     A ja som mu vyzradila, že ho mám rada!
    </p>
    <p>
     LIVOŇSKÝ
     <span class="emphasis">
      <em>
       (díva sa na ňu):
      </em>
     </span>
     Mia, preboha vás prosím, neplačte.
            Neznesiem to!
    </p>
    <p>
     MIA: Aká som ja nešťastná. Zamilujem sa do človeka, ktorému je milšia hlúpa nemocnica
            ako moja láska. Ó ja nešťastná, prenešťastná! Svoj mladý život musím obetovať pre —
            nemocnicu!
    </p>
    <p>
     LIVOŇSKÝ: Mia, milujete ma?
    </p>
    <p>
     MIA
     <span class="emphasis">
      <em>
       (so zalomenými rukami):
      </em>
     </span>
     Ó bože ako vás milujem!
    </p>
    <p>
     LIVOŇSKÝ: Budete mojou ženou?
    </p>
    <p>
     MIA: To je moja najvrelejšia túžba!
    </p>
    <p>
     LIVOŇSKÝ: Nuž a pre hlúpu nemocnicu by ste sa jej zriekli?
    </p>
    <p>
     MIA: A vy radšej nemocnicu ako mňa? Pri mne je s nemocnicou spojená láska môjho
            dobrého otca a pri vás — pokrok! Pokrok! A akáže ja budem pani v dome, keď ani teraz
            neviem presadiť voči vám svoju vôľu, keď ide o náš život, o naše šťastie!
    </p>
    <p>
     LIVOŇSKÝ: Keď sa zrieknem nemocnice, budete moja? I bozkať vás môžem? Vaše čarovné
            ústa, ružové líca, utešené oči…
    </p>
    <p>
     MIA
     <span class="emphasis">
      <em>
       (vyskočí a uteká k nemu):
      </em>
     </span>
     Ty môj drahý, milý! Aj sto ráz,
            hoci mi tetuška dovolila len jediný bozk.
    </p>
    <p>
     LIVOŇSKÝ: Poď na moje srdce. Mia zlatá, jediná! Hvízdam na všetko na svete, na
            nemocnicu, pokrok, vedu, keď mám teba!
     <span class="emphasis">
      <em>
       (Oblapí ju a bozkáva.)
      </em>
     </span>
    </p>
    <p>
     MIA
     <span class="emphasis">
      <em>
       (vymôže sa mu, rozradosten kričí):
      </em>
     </span>
     Otecko môj! Tetuška,
            tetuška!
    </p>
    <p>
     LIVOŇSKÝ
     <span class="emphasis">
      <em>
       (díva sa začudovane):
      </em>
     </span>
     Čože je toto? Veď je to akási
            pasca.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581304">
        </a>
        5. výstup
       </h2>
      </div>
     </div>
    </div>
    <p>
     Klaudia, predošlí.
    </p>
    <p>
    </p>
    <p>
     KLAUDIA
     <span class="emphasis">
      <em>
       (vojde s úsmevom):
      </em>
     </span>
     No gratulujem vám, deti moje! Áno,
            pán doktor, skutočne je to pasca, do ktorej som chytila ľudský nerozum, lebo uznáte, že
            nič iné ako nerozum by vás bol rozdvojil.
     <span class="emphasis">
      <em>
       (Livoňský sa obzerá.)
      </em>
     </span>
     Obzeráte sa, či tu nie je Gorovič? Nie, milý priateľ, to bolo dohovorené len medzi mnou
            a Miou, aby volala na otca, keď ma bude potrebovať.
    </p>
    <p>
     LIVOŇSKÝ: Ale je to jednako len podivné celé pokračovanie.
    </p>
    <p>
     MIA: Vidíš, tetuška, on ma jednako nerád. A ty si kázala, aby som mu vyjavila lásku a
            teraz…
     <span class="emphasis">
      <em>
       (Začne plakať.)
      </em>
     </span>
    </p>
    <p>
     KLAUDIA: Nuž čo, vari vám je celý vývin udalostí nemilý? Nechcete Miu?
    </p>
    <p>
     LIVOŇSKÝ
     <span class="emphasis">
      <em>
       (díve sa na Miu, ktorá naň hľadí „po očku“):
      </em>
     </span>
     Eh, to
            všetko sú hlúposti. Či ste ma navliekli či nie, mne je to jedno. Mia, rada ma?
    </p>
    <p>
     MIA: Mhm.
     <span class="emphasis">
      <em>
       (Prikyvuje mu.)
      </em>
     </span>
    </p>
    <p>
     LIVOŇSKÝ: Tak sa slávnostne zriekam nemocnice. A teraz mi daj ten pyštek, o ktorom
            hovorila tetuška.
    </p>
    <p>
     MIA: Ale veď si ho už dostal mnohonásobne.
    </p>
    <p>
     KLAUDIA: Mia, dovoľujem ti, aby si mu dala ešte jeden bozk, ale len jeden.
    </p>
    <p>
     LIVOŇSKÝ: Nedbám, ale ten bude dlhý.
     <span class="emphasis">
      <em>
       (Bozká ju.)
      </em>
     </span>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581412">
        </a>
        6. výstup
       </h2>
      </div>
     </div>
    </div>
    <p>
     Predošlí, Turecký, Gorovič.
    </p>
    <p>
    </p>
    <p>
     MIA a LIVOŇSKÝ
     <span class="emphasis">
      <em>
       (odskočia jeden od druhého).
      </em>
     </span>
    </p>
    <p>
     GOROVIČ: Aj, aj! Mia, akýže je to spôsob? Klaudia, a ty sa na to dívaš!
    </p>
    <p>
     TURECKÝ: No iste, kde je nejaká šarapata tam musí mať prstíky moja drahá polovička.
    </p>
    <p>
     KLAUDIA: No len sa utíšte. Mia sa s Livoňským zasnúbila, nuž a pri takej príležitosti
            už len nejaký ten bozk musí byť. Milý Gustáv, i ty si bol trochu inakší v tomto ohľade
            ako si teraz.
    </p>
    <p>
     TURECKÝ: Inakší, inakší, a ty si nebola inakšia?
    </p>
    <p>
     LIVOŇSKÝ: Dovoľte, páni. Pán doktor, prosím vás o ruku slečny Mie.
    </p>
    <p>
     GOROVIČ: Pekne by som pochodil, keby som vám ju nedal. Vďačne, milý doktor. Ste súci,
            usilovný chlapík. Až si trochu rohy poodrážate, bude z vás znamenitý človek.
    </p>
    <p>
     MIA
     <span class="emphasis">
      <em>
       (hodí sa Gorovičovi okolo krku):
      </em>
     </span>
     Ty zlatý, drahý apuš! Ale
            uvidíš i čo som ja za teba vykonala. No, Andrej hovor.
    </p>
    <p>
     LIVOŇSKÝ: Veľactený pán továrnik, presvedčil som sa, že nie som ešte dosť vyspelý na
            zavedenie nemocnice a preto sa jej zriekam.
    </p>
    <p>
     TURECKÝ: Ohohó, tak to nejde, veľactený pane! Vy nebudete narábať s mojou nemocnicou
            ako so starým kabátom. Kontrakt je kontrakt. O tom ani reči. To by bolo pekné.
    </p>
    <p>
     KLAUDIA: Milý Gustáv, ak dovolíš, odídem, lebo nechcem byť svedkom vašich tichých
            vyjednávaní. Predtým ti však dávam na vedomie, že moja neurasténia si vyžaduje šesť-osem
            týždňovú kúpeľnú kúru.
    </p>
    <p>
     TURECKÝ
     <span class="emphasis">
      <em>
       (šklbe tvárou a krúti plecami):
      </em>
     </span>
     Kúpeľnú kúru! Šesť-osem
            týždňov alebo rokov si povedala?
    </p>
    <p>
     KLAUDIA
     <span class="emphasis">
      <em>
       (s úsmevom):
      </em>
     </span>
     Nie rokov, týždňov, milý Gustáv.
    </p>
    <p>
     TURECKÝ: Choď, choď pre mňa i hneď. Nedbám, nech sa pre mňa všetko obráti naruby.
            Toto je škandál!
     <span class="emphasis">
      <em>
       (Kričí.)
      </em>
     </span>
     Rozsobášim sa s tebou, rozsobášim, aj tak
            mi je do nevydržania s takou osobou, ako si ty.
    </p>
    <p>
     KLAUDIA: Livoňský, dajte mi cigaretu.
     <span class="emphasis">
      <em>
       (Livoňský jej podá a zapáli
               cigaretu.)
      </em>
     </span>
    </p>
    <p>
     MIA
     <span class="emphasis">
      <em>
       (plačlivo):
      </em>
     </span>
     Ujinko, nehnevaj sa, prepánaboha. A pusť mi
            Andreja z tej nemocnice, lebo inakšie si ho nemôžem vziať.
    </p>
    <p>
     TURECKÝ: No pekne, teraz ešte i ty ideš na mňa. To je do zúfania, zúfania!
     <span class="emphasis">
      <em>
       (Behá po izbe.)
      </em>
     </span>
     Klaudia, žena moja drahá, neopúšťaj ma!
    </p>
    <p>
     KLAUDIA: Jeden spôsob by bol, aby som nešla. To by som sa musela dať elektrizovať v
            nemocnici týždenne aspoň dva razy.
    </p>
    <p>
     TURECKÝ: Ale elektrizuj sa denne i desať ráz, len tu seď!
    </p>
    <p>
     KLAUDIA
     <span class="emphasis">
      <em>
       (smeje sa):
      </em>
     </span>
     To by bolo primnoho. Ale dva razy týždenne,
            to by stačilo, čo myslíš, doktor?
    </p>
    <p>
     GOROVIČ: No iste, iste.
    </p>
    <p>
     KLAUDIA: Ale hádam si nemyslíš, že by som sa dala elektrizovať Livoňskému. Veď by Mia
            zostala mojou najväčšou nepriateľkou.
    </p>
    <p>
     MIA: Tetuška, vieš, ty si taká krásna žena a hovoria, že muži sú takí nestáli…
    </p>
    <p>
     TURECKÝ: Nuž čo chcete so mnou?
    </p>
    <p>
     LIVOŇSKÝ: Prijmite moje zrieknutie sa nemocnice a dajte ju môjmu tesťovi.
    </p>
    <p>
     TURECKÝ: Vidím, že všetci idete proti mne, nuž nedbám, nech si ju má. Robte si, čo
            chcete, len mne už dajte pokoj. Pokoj, hovorím vám.
    </p>
    <p>
     GOROVIČ: Tak konečne začíname hovoriť všetci po ľudsky, ako sme to mali urobiť hneď
            na začiatku. Livoňský sa naučil, že medzi teóriou a praxou je veľký rozdiel a že
            oduševnenie za vedu a pokrok nemôže súťažiť so živým, ostrým citom lásky, ktorá zmetie i
            onakvejšie prekážky. A ty, Gusto môj, nahliadaš, že pohodlie je viac hodno ako každý
            charakter.
    </p>
    <p>
     TURECKÝ: Nech ho tam parom uchytí i s charakterom, človek sa len podaromnici preň
            natrápi. Fuj, fuj!
    </p>
    <p>
     LIVOŇSKÝ
     <span class="emphasis">
      <em>
       (ostýchavo):
      </em>
     </span>
     Ja som veru nemyslel, že láska je taký
            báječne silný cit. Keby toho nebolo…
    </p>
    <p>
     MIA
     <span class="emphasis">
      <em>
       (skočí mu do reči, hrozivo):
      </em>
     </span>
     Daj si pozor, čo hovoríš! Už si
            raz musel svoje slávnostné zariekanie brať nazad, aby sa ti to neprihodilo i častejšie!
    </p>
    <p>
     LIVOŇSKÝ: Dobre, dobre, zlato moje; nič som neriekol.
    </p>
    <p>
     KLAUDIA: Ja zasa hovorím, že silný mravný cit a železné vedomie povinnosti odporuje i
            láske. Nemyslíš, Emil?
    </p>
    <p>
     GOROVIČ
     <span class="emphasis">
      <em>
       (s úsmevom):
      </em>
     </span>
     Isteže, keď je tá láska letná, letná, milá
            Klaudia.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581714">
        </a>
        7. výstup
       </h2>
      </div>
     </div>
    </div>
    <p>
     Šeľucha, predošlí.
    </p>
    <p>
    </p>
    <p>
     ŠEĽUCHA
     <span class="emphasis">
      <em>
       (vopchá hlavu do dverí a pomaly vojde dnu):
      </em>
     </span>
     Tu je ten
            starý doktor? Ak je tu, doniesol som mu oštiepky.
    </p>
    <p>
     MIA: Komu ste to doniesli?
    </p>
    <p>
     ŠEĽUCHA: Tomu starému doktorovi, no čo moju ženu Katru vykuroval.
    </p>
    <p>
     GOROVIČ: Nuž, akože to bolo s ňou?
    </p>
    <p>
     ŠEĽUCHA: Tento tuhľa
     <span class="emphasis">
      <em>
       (ukáže na Livoňského)
      </em>
     </span>
     povedal na ňu, keď ju
            poprereviduval na líce i na níce, že jej nemôže pomôcť a že veru bude i šesť týždňov
            ležať a dal jej užívať prášky. Ja som si hneď myslel, že prášky jej nepomôžu, lebo i
            Brboláčka bola chorá a tej tiež len medicína pomohla. Nuž a ten starý doktor ju ani
            nevidel a len tak poslepiačky jej dal medicínu a druhý deň po nej vstala. Vstala,
            bohuprisám vstala. Nuž tu máte tie oštiepky.
    </p>
    <p>
     GOROVIČ: Aká to bola choroba, Livoňský?
    </p>
    <p>
     LIVOŇSKÝ: Ale celkom iste ustálená brušná horúčka. I krvná skúška bola celkom
            pozitívna. A akú medicínu ste jej dali?
    </p>
    <p>
     GOROVIČ
     <span class="emphasis">
      <em>
       (škriabe sa za ušami):
      </em>
     </span>
     Hm, to máte naozaj pravdu, že ste
            vede obrátili chrbát a chytili sa lásky. Dal som jej — limonádu.
    </p>
    <p>
     MIA
     <span class="emphasis">
      <em>
       (skočí k Livoňskému):
      </em>
     </span>
     Ó, ty, ty babráčik!
    </p>
    <p>
     <span class="emphasis">
      <em>
       (Všetci sa smejú.)
      </em>
     </span>
    </p>
    <p>
    </p>
    <p>
     (Opona.)
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2580110" name="ftn.id2580110">
        26
       </a>
       ]
      </sup>
      <span class="emphasis">
       <em>
        fiasko, fiaskissimo
       </em>
      </span>
      — úplný neúspech (zdôraznené podľa
                  fortissimo)
     </p>
    </div>
    <div class="footnote">
     <p>
      <sup>
       [
       <a class="para" href="#id2580164" name="ftn.id2580164">
        27
       </a>
       ]
      </sup>
      <span class="emphasis">
       <em>
        in magnis et voluisse
       </em>
      </span>
      (lat.) — vo veľkom stačí aj dobrá
                  vôľa
     </p>
    </div>
    <div class="footnote">
     <p>
      <sup>
       [
       <a class="para" href="#id2580438" name="ftn.id2580438">
        28
       </a>
       ]
      </sup>
      <span class="emphasis">
       <em>
        Júlia Kapuletová
       </em>
      </span>
      — hlavná hrdinka Shakespearovej hry Romeo
                  a Júlia
     </p>
    </div>
    <div class="footnote">
     <p>
      <sup>
       [
       <a class="para" href="#id2580484" name="ftn.id2580484">
        29
       </a>
       ]
      </sup>
      <span class="emphasis">
       <em>
        filagória
       </em>
      </span>
      — záhradná besiedka
     </p>
    </div>
    <div class="footnote">
     <p>
      <sup>
       [
       <a class="para" href="#id2580708" name="ftn.id2580708">
        30
       </a>
       ]
      </sup>
      <span class="emphasis">
       <em>
        satisfakcia
       </em>
      </span>
      — zadosťučinenie
     </p>
    </div>
    <div class="footnote">
     <p>
      <sup>
       [
       <a class="para" href="#id2581088" name="ftn.id2581088">
        31
       </a>
       ]
      </sup>
      <span class="emphasis">
       <em>
        exámeny
       </em>
      </span>
      (zastar.) — skúšky
     </p>
    </div>
   </div>
  </div>
 </body>
</html>
