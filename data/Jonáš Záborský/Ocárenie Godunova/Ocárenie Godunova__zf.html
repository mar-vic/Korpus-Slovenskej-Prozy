<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2517153">
       </a>
       Osoby
      </h2>
     </div>
    </div>
   </div>
   <p>
   </p>
   <p>
   </p>
   <p>
    BORIS GODUNOV, čakanec prestola
   </p>
   <p>
    MÁRIA, jeho manželka
   </p>
   <p>
    FEDOR, ich deväťročný syn
    <sup>
     [
     <a class="footnote" href="#ftn.id2517177" name="id2517177">
      1
     </a>
     ]
    </sup>
   </p>
   <p>
    KSENIA, ich dvanásťročná dcéra
    <sup>
     [
     <a class="footnote" href="#ftn.id2522931" name="id2522931">
      2
     </a>
     ]
    </sup>
   </p>
   <p>
    IRINA, sestra Borisova, vdova po cárovi Fedorovi
   </p>
   <p>
    GRIGORIJ, SEMEN, IVAN GODUNOVCI, príbuzní Borisovi
   </p>
   <p>
    JÓB, patriarcha moskovský
   </p>
   <p>
    DIMITRIJ ŠUJSKÝ, švagor Borisov
    <sup>
     [
     <a class="footnote" href="#ftn.id2522962" name="id2522962">
      3
     </a>
     ]
    </sup>
   </p>
   <p>
    EKATERINA, jeho manželka, sestra Márie
   </p>
   <p>
    VASILIJ ŠUJSKÝ, brat Dimitrijov, potomný cár
   </p>
   <p>
    FEDOR MSTISLAVSKÝ, BOGDAN BIELSKY, FEDOR ROMANOV, bojari ruskí
    <sup>
     [
     <a class="footnote" href="#ftn.id2522995" name="id2522995">
      4
     </a>
     ]
    </sup>
   </p>
   <p>
    JAKUB MARŽERET, zeman francúzsky v službe ruskej
   </p>
   <p>
    VALTER RÓZEN, zeman livonský, náčelník nemeckého pluku
    <sup>
     [
     <a class="footnote" href="#ftn.id2523033" name="id2523033">
      5
     </a>
     ]
    </sup>
   </p>
   <p>
    TUČKOV, mešťanosta
   </p>
   <p>
    MOROZOV, mestský úradník
   </p>
   <p>
    GRIŠKA OTREPIEV, diakon v kláštore čudovskom, potomný Lžedimitrij
    <sup>
     [
     <a class="footnote" href="#ftn.id2523059" name="id2523059">
      6
     </a>
     ]
    </sup>
   </p>
   <p>
    SMIRNÝ OTREPIEV, jeho strýc, sedliak z Haliče
    <sup>
     [
     <a class="footnote" href="#ftn.id2523083" name="id2523083">
      7
     </a>
     ]
    </sup>
   </p>
   <p>
    ŽOFIA NIKOLSKÁ, milenka Grišku Otrepieva
   </p>
   <p>
    ŠČEKIN, jurodivý
   </p>
   <p>
    <span class="emphasis">
     <em>
      Vyše týchto ryndi, žilci, mešťania a mnísi.
     </em>
    </span>
   </p>
   <p>
    <span class="emphasis">
     <em>
      (Dejište Moskva r. 1598.)
     </em>
    </span>
   </p>
   <p>
   </p>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2517177" name="ftn.id2517177">
        1
       </a>
       ]
      </sup>
      <span class="emphasis">
       <em>
        Fedor Godunov
       </em>
      </span>
      (1589 — 1605), po náhlej smrti Borisa Godunova
          vyhlásený za cára 14. apríla 1605. Po zrade Basmanova a keď knieža Šujskij verejne
          potvrdil, že v Ugliči bol zabitý popov syn a nie Dimitrij, ľud sa zmocnil Kremľa a sosadil
          Fedora. Odviedli ho do domu Godunovovcov, kde ho zabili 19. júna 1605.
     </p>
    </div>
    <div class="footnote">
     <p>
      <sup>
       [
       <a class="para" href="#id2522931" name="ftn.id2522931">
        2
       </a>
       ]
      </sup>
      <span class="emphasis">
       <em>
        Ksenia
       </em>
      </span>
      , Borisova sestra, zomrela až r. 1622. Nepodstúpila násilnú
          smrť ako jej matka a brat Fedor r. 1605.
     </p>
    </div>
    <div class="footnote">
     <p>
      <sup>
       [
       <a class="para" href="#id2522962" name="ftn.id2522962">
        3
       </a>
       ]
      </sup>
      <span class="emphasis">
       <em>
        Dimitrij Ivanovič Šujskij
       </em>
      </span>
      , brat Vasilijov (umrel r. 1613 v
          poľskom zajatí). R. 1606 zúčastnil sa na sprisahaní proti Lžedimitrijovi. Autor jeho
          charakter kreslí shodne so skutočnosťou.
     </p>
    </div>
    <div class="footnote">
     <p>
      <sup>
       [
       <a class="para" href="#id2522995" name="ftn.id2522995">
        4
       </a>
       ]
      </sup>
      <span class="emphasis">
       <em>
        Fedor Romanov
       </em>
      </span>
      ,
      <span class="emphasis">
       <em>
        Fedor Mstislavský
       </em>
      </span>
      ,
      <span class="emphasis">
       <em>
        Bogdan Bielsky
       </em>
      </span>
      , sú historické osoby. Najdôležitejší je z nich Fedor
          Romanov, lebo jeho syn Michail stal sa zakladateľom novej dynastie Romanovcov. Fedor
          Romanov, násilne postrihnutý za mnícha Filareta, stal sa za Lžedimitrija r. 1605
          rostovským metropolitom a po návrate z poľského väzenia r. 1619 tretím ruským patriarchom.
          Anastázia Romanovna, prvá manželka Ivana Hrozného, bola jeho tetka (otcova sestra). Jeho
          syna Michaila vyhlásili r. 1613 za cára.
     </p>
    </div>
    <div class="footnote">
     <p>
      <sup>
       [
       <a class="para" href="#id2523033" name="ftn.id2523033">
        5
       </a>
       ]
      </sup>
      <span class="emphasis">
       <em>
        Valter Rózen
       </em>
      </span>
      , cudzinec v ruských službách. Autor ho kreslí shodne
          so svojím prameňom.
     </p>
    </div>
    <div class="footnote">
     <p>
      <sup>
       [
       <a class="para" href="#id2523059" name="ftn.id2523059">
        6
       </a>
       ]
      </sup>
      <span class="emphasis">
       <em>
        Griška Otrepiev
       </em>
      </span>
      tu je už diakon v čudovskom kláštore. Diakon je v
          pravoslávnej cirkvi vysvätený kňaz, ktorý však nemôže udeľovať sviatosti a len pomáha
          kňazovi (sviaščennik). Čudovský kláštor (kláštor zázrakov) bol v Moskve založený už dávno
          a často ho prestavovali.
     </p>
    </div>
    <div class="footnote">
     <p>
      <sup>
       [
       <a class="para" href="#id2523083" name="ftn.id2523083">
        7
       </a>
       ]
      </sup>
      <span class="emphasis">
       <em>
        Smirný Otrepiev
       </em>
      </span>
      bol podľa autorovho prameňa historická
        osoba.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2523122">
       </a>
       Dejstvo prvé
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2523142">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2523194">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2523295">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2523390">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2523515">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2506394">
        Výstup 6.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: palota v Kremli s trónom.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523142">
        </a>
        Výstup 1.
       </h2>
      </div>
     </div>
    </div>
    <p>
    </p>
    <p>
    </p>
    <div class="literallayout">
     <p>
      GRIŠKA OTREPIEV
      <span class="emphasis">
       <em>
        (sám):
       </em>
      </span>
      <br/>
      Už čo by ten zosnulý cár Fedor
      <br/>
      Bol ukrutným býval Herodesom,
      <br/>
      Vyspievame mu a vymodlíme
      <br/>
      Prvé miesto v kráľovstve nebeskom.
      <br/>
      Ale práca táto nie je pre mňa.
      <br/>
      Hlava mi je celkom otreštená.
      <br/>
      To najväčšie a najtrvácejšie
      <br/>
      Napnutie síl duševných pri knihách
      <br/>
      Tak veľmi by ma neumorilo
      <br/>
      Ako bezdušné to žalmovanie.
      <sup>
       [
       <a class="footnote" href="#ftn.id2523175" name="id2523175">
        8
       </a>
       ]
      </sup>
      <br/>
      Ba radšej by som či kosou máchal,
      <br/>
      Či cepami. Tu si odpočiniem,
      <br/>
      Na chvíľočku aspoň, po nepráci.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523194">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Nikolská k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      OTREPIEV:
      <br/>
      Ty mi môj. Už je po odpočinku.
      <br/>
      Moja milá, ľúbezná Nikolská
      <br/>
      Ide za mnou až do cárskych palôt.
      <br/>
      Čo tu hľadáš?
      <br/>
      <br/>
      NIKOLSKÁ:
      <br/>
      Teba, milý drozde.
      <br/>
      <br/>
      OTREPIEV:
      <br/>
      Ako tieň sa vlečieš všade za mnou.
      <br/>
      Rozkopám ťa, vyšklbem ti vlasy,
      <br/>
      Rozmliaždim ťa päsťami na kašu,
      <br/>
      Bezočivá nehaneblivica,
      <br/>
      Nenásytná, hnusná pijavica.
      <br/>
      <br/>
      NIKOLSKÁ:
      <br/>
      Oj, oj, oj! Tej hrozby ja sa bojím
      <br/>
      Toľko ako lanskej hrmavice.
      <br/>
      <br/>
      OTREPIEV:
      <br/>
      Veď ty drzá jašterka.
      <br/>
      <br/>
      NIKOLSKÁ:
      <br/>
      A ty ľstec.
      <br/>
      Keď dostaneš dačo, hneď premárniš;
      <br/>
      Nuž idem za horúca za tebou.
      <br/>
      Dostal hodne si teraz peňazí.
      <br/>
      <br/>
      OTREPIEV:
      <br/>
      Akých?
      <br/>
      <br/>
      NIKOLSKÁ:
      <br/>
      Akých? Zadarmo spievate
      <br/>
      Nado cárskou tu žalmy mŕtvolou?
      <br/>
      <br/>
      OTREPIEV:
      <br/>
      Ničoho sme ešte nedostali.
      <br/>
      <br/>
      NIKOLSKÁ:
      <br/>
      Dostanete. A to ti povedám,
      <br/>
      Že mi oddáš všetko do kopejky.
      <br/>
      <br/>
      OTREPIEV:
      <br/>
      Aj, aj, aj!
      <br/>
      <br/>
      NIKOLSKÁ:
      <br/>
      A potom bude: Jaj, jaj!
      <br/>
      <br/>
      OTREPIEV:
      <br/>
      Čože bude?
      <br/>
      <br/>
      NIKOLSKÁ:
      <br/>
      Nechoď viacej ku nám.
      <br/>
      <br/>
      OTREPIEV:
      <br/>
      I nepôjdem.
      <br/>
      <br/>
      NIKOLSKÁ:
      <br/>
      Jestliže neprídeš,
      <br/>
      Strhám ťa, kde najviac bude ľudí,
      <br/>
      Na ulici a zvlečiem ti riasu.
      <br/>
      <br/>
      OTREPIEV:
      <br/>
      No, či toto už nie arcikľampa?
      <br/>
      Jedným razom i zakazuje prísť,
      <br/>
      I hrozí mi, jestliže neprídem.
      <br/>
      <br/>
      NIKOLSKÁ:
      <br/>
      Ha, boh by ťa! Chcel by si už teraz
      <br/>
      Striasť Žofiu s krku, bo máš Švábku.
      <sup>
       [
       <a class="footnote" href="#ftn.id2523252" name="id2523252">
        9
       </a>
       ]
      </sup>
      <br/>
      <span class="emphasis">
       <em>
        (Tlčie si na ľavú dlaň pravou päsťou.)
       </em>
      </span>
      <br/>
      Nestrašieš ju, nestrasieš, nestrasieš!
      <br/>
      Mám ťa v ruke ako psa na svorke.
      <br/>
      Práve zato musíš dať všetko mne,
      <br/>
      Aby dávať si nemohol Švábke.
      <br/>
      <br/>
      OTREPIEV:
      <br/>
      <span class="emphasis">
       <em>
        (krotko).
       </em>
      </span>
      <br/>
      Iď už.
      <br/>
      <br/>
      NIKOLSKÁ:
      <br/>
      Idem, aleže pamätaj.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      OTREPIEV:
      <br/>
      Pre tú kľampu musím sám uskočiť,
      <br/>
      Jestli ma z kláštora nevyhodia.
      <br/>
      Tak je to tak pľuhať sa s ľompami.
      <sup>
       [
       <a class="footnote" href="#ftn.id2523281" name="id2523281">
        10
       </a>
       ]
      </sup>
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523295">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Smirný, Otrepiev k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      OTREPIEV:
      <br/>
      Už ja si tu ozaj odpočiniem.
      <br/>
      Tu zas nová, premilá návšteva.
      <br/>
      Ako nahý v tŕni. Koho hľadáš?
      <br/>
      <br/>
      SMIRNÝ:
      <br/>
      Príbuzného Grišku Otrepieva.
      <br/>
      <br/>
      OTREPIEV:
      <br/>
      Tu býva cár, nie Griška Otrepiev.
      <br/>
      <br/>
      SMIRNÝ:
      <br/>
      Ale tu vraj modlí sa nad cárom
      <br/>
      Zosnulým. Ty možno že ho i znáš.
      <br/>
      <br/>
      OTREPIEV:
      <br/>
      A čo chceš s ním?
      <br/>
      <br/>
      SMIRNÝ:
      <br/>
      Nuž, vyhoreli sme.
      <br/>
      Prišiel k nemu som na spomáhanie.
      <br/>
      <br/>
      OTREPIEV:
      <br/>
      Nedarmo ho v cárskych hľadáš izbách.
      <br/>
      Polovica kremeľských pokladov
      <br/>
      Je už jeho, druhú dúfa dostať.
      <br/>
      <br/>
      SMIRNÝ:
      <br/>
      Vysmievaš sa mi, otčíčku, ale —
      <br/>
      <br/>
      OTREPIEV:
      <br/>
      Čože ale?
      <br/>
      <br/>
      SMIRNÝ:
      <br/>
      Veď tos’ ty sám, Griško,
      <br/>
      Hlas, tvár trochu premenená, ale —
      <br/>
      <br/>
      OTREPIEV:
      <br/>
      Ale tys’ mne čo kedy dal, strýče?
      <br/>
      Dals’ mi čo len kopejku na cestu?
      <br/>
      <br/>
      SMIRNÝ:
      <br/>
      Ja chudobný chlop.
      <sup>
       [
       <a class="footnote" href="#ftn.id2523349" name="id2523349">
        11
       </a>
       ]
      </sup>
      <br/>
      <br/>
      OTREPIEV:
      <br/>
      A ja núdzny pop.
      <br/>
      Iď, odkiaľ si prišiel, daj mi pokoj.
      <br/>
      <br/>
      SMIRNÝ:
      <br/>
      Nono! Škoda bolo môjho trudu.
      <br/>
      Bohatý znať nechce chudobného.
      <br/>
      Maj sa teda dobre. Nech ťa Ježiš
      <br/>
      Tak uvíta vo kráľovstve svojom,
      <br/>
      Ako tys’ mňa uvítal u seba.
      <br/>
      <br/>
      OTREPIEV:
      <br/>
      Potom príď, keď budem cárom v Moskve.
      <br/>
      <span class="emphasis">
       <em>
        (Vystrčí ho.)
       </em>
      </span>
      <br/>
      Takých hosťov musí človek odbyť
      <br/>
      Hrubo, ináč by ti nešli s krku.
      <br/>
      Neviestky a chudobní príbuzní
      <br/>
      To je ten hmyz, čo zožiera ľudí
      <br/>
      Zdvihnuvších sa trochu nado chlopstvo.
      <br/>
      Teraz sebe trochu odpočiniem
      <br/>
      Tu na tróne, ako by to bolo.
      <br/>
      <span class="emphasis">
       <em>
        (Sadne si na trón.)
       </em>
      </span>
      <br/>
      Ó ako tu dobre, mäkko sedieť!
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523390">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Boris Godunov, Maržeret a Rózen k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Čo ty tam, na posvätnom tom mieste?
      <br/>
      <br/>
      OTREPIEV
      <span class="emphasis">
       <em>
        (sostúpi):
       </em>
      </span>
      <br/>
      Chcem probovať, ako by to bolo.
      <br/>
      Lebo kto vie? Povedá sa, že mám
      <br/>
      S Dimitrijom podobnosť zosnulým.
      <br/>
      <br/>
      BORIS:
      <br/>
      To planý žart, mníchu. Preč mi z očí!
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Otrepiev odíde.)
      </em>
     </span>
    </p>
    <p>
    </p>
    <div class="literallayout">
     <p>
      Vy prijmite potrebné úpravy.
      <br/>
      Nastávajú časy povážlivé.
      <br/>
      Bdite, majte vždy mužstvo hotové,
      <br/>
      Pripravené na každú prípadnosť.
      <br/>
      <br/>
      RÓZEN:
      <br/>
      Moji Nemci budú spať vo zbroji.
      <br/>
      <br/>
      MARŽERET:
      <br/>
      Z mojich strelcov však vždy len tretina.
      <br/>
      <br/>
      BORIS:
      <br/>
      Buďte pritom moje oči, uši.
      <br/>
      Naslúchajte všade za bojarmi,
      <sup>
       [
       <a class="footnote" href="#ftn.id2523456" name="id2523456">
        12
       </a>
       ]
      </sup>
      <br/>
      Dvorianmi,
      <sup>
       [
       <a class="footnote" href="#ftn.id2523461" name="id2523461">
        13
       </a>
       ]
      </sup>
      i popmi, i mešťanmi,
      <br/>
      A o každom mi doneste slovu.
      <br/>
      <br/>
      MARŽERET:
      <br/>
      Dobre, parbleu, znať, čo myslia ľudia.
      <br/>
      <br/>
      BORIS:
      <br/>
      Sprevádzajte i kroky Bielskeho
      <br/>
      Pozornosťou, hoc jemu sverujem
      <br/>
      Najvyššiu moc nado brannou mocou.
      <br/>
      Budete ho i slúchať, i šetriť.
      <br/>
      Jestli by ste dačo podozrivého
      <br/>
      Zbadali, hneď ma zpravíte o tom.
      <br/>
      Rozumiete?
      <br/>
      <br/>
      RÓZEN:
      <br/>
      Vcele, praviteľu.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Rózen a Maržeret odídu.)
      </em>
     </span>
    </p>
    <p>
    </p>
    <div class="literallayout">
     <p>
      BORIS:
      <br/>
      Teraz musím vyjaviť príbuzným,
      <br/>
      Akou mienim sa uberať cestou.
      <br/>
      Moja je obecnou milenkou berla.
      <br/>
      To mi činí možným zahrať sebe
      <br/>
      Hru, akej sa nikto nenazdáva.
      <br/>
      Myslia, že ja teraz chvatom tigra
      <br/>
      Vrhnem sa na osirelý prestol;
      <br/>
      Ale všetkých vyvediem z rozumu.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2523515">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Semen a Ivan Godunovci a Ekaterina Šujská k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      IVAN:
      <br/>
      Tvoj čas je tu, Borise. Cárom ťa
      <br/>
      Shromaždená chce vyhlásiť duma.
      <br/>
      <br/>
      BORIS:
      <br/>
      Strany toho inakšie učinil
      <br/>
      Opatrenie zosnulý gosudar.
      <br/>
      Jest písomný závet.
      <br/>
      <br/>
      SEMEN:
      <br/>
      Čože teda?
      <br/>
      <br/>
      BORIS:
      <br/>
      Na cárici spočinie moc cárska.
      <br/>
      <br/>
      IVAN:
      <br/>
      Na cárici? Čo to čujem, brat môj?
      <br/>
      Jestli si to nemohol prekaziť,
      <br/>
      Nemal nikdy lásku si Fedora:
      <br/>
      Jestli mohol si a neprekazil,
      <br/>
      Spreneverils’ sa samému sebe.
      <br/>
      Lebo zmaril všetky si zásluhy,
      <br/>
      Všetky snahy a prípravy svoje.
      <br/>
      <br/>
      EKATERINA:
      <br/>
      Irina je mladá. Pôjde za muž.
      <br/>
      Manžel jej ťa vytisne zo dvora
      <br/>
      A my všetci padneme v nemilosť.
      <br/>
      <br/>
      SEMEN:
      <br/>
      Muž manželky srdcu bližší brata.
      <br/>
      <br/>
      EKATERINA:
      <br/>
      Kde ten závet?
      <br/>
      <br/>
      BORIS:
      <br/>
      U mňa.
      <br/>
      <br/>
      EKATERINA:
      <br/>
      Znič ho teda.
      <br/>
      <br/>
      BORIS:
      <br/>
      Nelze, lebo zná o ňom patriarcha,
      <br/>
      Zná Ščelkalov pisár i svedkovia.
      <br/>
      <br/>
      SEMEN:
      <br/>
      Tak sme teda stratení.
      <br/>
      <br/>
      EKATERINA:
      <br/>
      Naveky.
      <br/>
      <br/>
      BORIS:
      <br/>
      Nedočkavosť vaša mohla by mi
      <br/>
      Byť na škodu pri úmysloch mojich;
      <br/>
      Preto vám ich už musím vyjaviť.
      <br/>
      To vedzte, že ja som sám navrhol
      <br/>
      Za dedičku prestola Irinu,
      <br/>
      Aby od nej prešla berla na mňa,
      <br/>
      Nie doprosta z ruky Fedorovej.
      <br/>
      Tak mi menej budú ju závidieť.
      <br/>
      <br/>
      EKATERINA:
      <br/>
      Nuž či ale Irina opustí
      <br/>
      Zaujatý raz trón kvôli tebe?
      <br/>
      <br/>
      BORIS:
      <br/>
      Irina zakrátko vnesie žiaľ svoj
      <br/>
      Do kláštora. Vtedy príde čas môj.
      <br/>
      Viete, v čom je vec. Dľa toho sa držte.
      <br/>
      Idú.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506394">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Cárica Irina, Jób, Grigorij Godunov, Romanov, Mstislavský, Vasilij a Dimitrij
          Šujskí k predošlým. (Jób s krížom v ruke; vstúpi aj istý počet ryndov.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      JÓB:
      <br/>
      Boh povolal, bojari, k lepšiemu
      <br/>
      Gosudara Fedora životu.
      <br/>
      S ním vymrel rod, jemuž náležalo
      <br/>
      Vládnuť týmto dedične prestolom.
      <br/>
      Otázka je, kto ho má zaujať?
      <br/>
      A ja myslím, že my všetci na tom
      <br/>
      Pristaneme, čo o veci tejto
      <br/>
      Nariadil vo závete gosudar.
      <br/>
      <br/>
      ROMANOV:
      <br/>
      Hotoví sme uctiť i po smrti
      <br/>
      Zákonného vôľu panovníka.
      <br/>
      <br/>
      JÓB:
      <br/>
      Prosím teda závet zosnulého.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Boris mu ho odovzdá.)
      </em>
     </span>
    </p>
    <p>
    </p>
    <div class="literallayout">
     <p>
      Listina je zákonným spôsobom
      <br/>
      Zhotovená, podpis gosudara
      <br/>
      Vlastnoručný, pečať hodnoverná.
      <br/>
      Jest viac článkov. Prítomne však len ten,
      <br/>
      Ktorým sa následník vyznačuje.
      <br/>
      O bedlivé prosím vypočutie.
      <br/>
      „Gosudarstvo vručujem manželke
      <br/>
      Mojej milej, cárici Irine;
      <br/>
      Dušu ale svoju prikazujem
      <br/>
      Velikému svätiteľu Jóbu,
      <br/>
      Bratu Fedorovi Romanovi,
      <br/>
      Švagrovi Borisovi Godunovi.“
      <br/>
      <br/>
      IRINA:
      <br/>
      Toho ešte nebolo v Rosii,
      <br/>
      Aby slabá, krehká ženská ruka
      <br/>
      Vládla ťažkým gosudarstva veslom.
      <br/>
      <br/>
      ROMANOV:
      <br/>
      Lebo ešte nestál osirelým
      <br/>
      Do týchto čias posvätný ten prestol.
      <br/>
      <br/>
      IRINA:
      <br/>
      Pre mňa kláštor, modlitba, nie prestol.
      <br/>
      Ja len slzy mám a vzdychy márne,
      <br/>
      Nie potrebnú múdrosť na riadenie,
      <br/>
      Sily na ochranu gosudarstva.
      <br/>
      <br/>
      BORIS:
      <br/>
      Máš lásku a anjelskú dobrotu.
      <br/>
      To postačí. Neprotiv sa vôli
      <br/>
      Zosnulého a vedeniu nebies.
      <br/>
      <br/>
      JÓB:
      <br/>
      Boh, ktorý ti naložil bremeno,
      <br/>
      Dá i sily k jeho uneseniu.
      <br/>
      Vás sa pýtam poznovu, bojari,
      <br/>
      Dumní muži, či podrobujete
      <br/>
      Poslednej sa vôli zosnulého?
      <br/>
      <br/>
      VŠETCI:
      <br/>
      Svätá nám posledná vôľa jeho.
      <br/>
      <br/>
      JÓB:
      <br/>
      Prestol nemá a nemôže pustým
      <br/>
      Ani jedno zostať okamženie.
      <br/>
      Vstúp teda naň a prijmi poddanskú
      <br/>
      Našu poklonu, gosudarina.
      <br/>
      <span class="emphasis">
       <em>
        (Uvedie s Borisom Irinu na prestol.)
       </em>
      </span>
      <br/>
      V ruke tvojej všetka verejná moc.
      <br/>
      Vládni mocou tou neobmedzene
      <br/>
      Ako nástroj božieho riadenia.
      <br/>
      Všetko naše je poddané tebe,
      <br/>
      Vôle, statky, imanie, životy.
      <br/>
      Ty náš zemský boh, preto v najhlbšej
      <br/>
      Klaniame sa pokore pred tebou.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci padnú na kolená a sklonia sa tak, že až zeme dotknú sa čelami, potom
          vstanú.)
      </em>
     </span>
    </p>
    <p>
    </p>
    <div class="literallayout">
     <p>
      Vy bojari, či sľubujete tu
      <br/>
      Poddanskú poslušnosť a nezvratnú
      <br/>
      Vernosť gosudarine Irine?
      <br/>
      <br/>
      VŠETCI:
      <br/>
      Sľubujeme, tak nám pomáhaj boh!
      <br/>
      <br/>
      JÓB:
      <br/>
      Zapečaťme teda svätý sväzok
      <br/>
      Panovníckej blažiacej milosti
      <br/>
      A vernosti poddanskej bozkaním
      <br/>
      Posvätného tohoto znamenia
      <br/>
      Vykúpenia a spasenia nášho.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Dá pobozkať Irine a všetkým kríž.)
      </em>
     </span>
    </p>
    <p>
    </p>
    <div class="literallayout">
     <p>
      Prijmi nás už pod ochranu svoju,
      <br/>
      Buď nám matkou, ó gosudarina.
      <br/>
      Požehnanie božie budiž s tebou!
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci odchádzajú; opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2523175" name="ftn.id2523175">
        8
       </a>
       ]
      </sup>
      <span class="emphasis">
       <em>
        Ako bezdušné to žalmovanie
       </em>
      </span>
      , mechanické odriekanie žalmov.
     </p>
    </div>
    <div class="footnote">
     <p>
      <sup>
       [
       <a class="para" href="#id2523252" name="ftn.id2523252">
        9
       </a>
       ]
      </sup>
      <span class="emphasis">
       <em>
        Bo máš Švábku
       </em>
      </span>
      , Nemku.
     </p>
    </div>
    <div class="footnote">
     <p>
      <sup>
       [
       <a class="para" href="#id2523281" name="ftn.id2523281">
        10
       </a>
       ]
      </sup>
      <span class="emphasis">
       <em>
        Pľuhať sa s ľompami,
       </em>
      </span>
      pľuhavými ženskými.
     </p>
    </div>
    <div class="footnote">
     <p>
      <sup>
       [
       <a class="para" href="#id2523349" name="ftn.id2523349">
        11
       </a>
       ]
      </sup>
      <span class="emphasis">
       <em>
        Ja chudobný chlop
       </em>
      </span>
      (poľ.), sluha, nevoľník.
     </p>
    </div>
    <div class="footnote">
     <p>
      <sup>
       [
       <a class="para" href="#id2523456" name="ftn.id2523456">
        12
       </a>
       ]
      </sup>
      Zemanmi.
     </p>
    </div>
    <div class="footnote">
     <p>
      <sup>
       [
       <a class="para" href="#id2523461" name="ftn.id2523461">
        13
       </a>
       ]
      </sup>
      <span class="emphasis">
       <em>
        Naslúchajte za… dvorianmi
       </em>
      </span>
      (rus.), zemanmi, šľachticmi.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2506564">
       </a>
       Dejstvo druhé
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2506584">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2506732">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2506798">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2506854">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2506957">
        Výstup 5.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: to isté.)
     </em>
    </span>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506584">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Boris Godunov, Bielsky, Maržeret a Rózen.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BIELSKY:
      <br/>
      Jestli teda vzdáva sa hodnosti
      <br/>
      Slabá sestra, ty zaujmeš prestol.
      <br/>
      Tebe národ ho pririeka celý.
      <br/>
      <br/>
      BORIS:
      <br/>
      Nie tak. Ja chcem predísť možným sporom.
      <br/>
      Aby nikto podobne neriekol,
      <br/>
      Že tajomne ide z ruky v ruku
      <br/>
      Cárska berla, nech si volia cára:
      <br/>
      A aby sa nikto nesťažoval,
      <br/>
      Že som silou zrušil voľnosť voľby,
      <br/>
      Odídem so sestrou do kláštora.
      <br/>
      <br/>
      BIELSKY:
      <br/>
      A tam v dobe budeš sa rozhodnej
      <br/>
      Nečinne a záhalčive modliť?
      <br/>
      <br/>
      BORIS:
      <br/>
      Tu budete vy, priatelia moji.
      <br/>
      Skrze vás prítomný budem všade.
      <br/>
      Vy ramená, oči, uši moje.
      <br/>
      Spoliehajúc sa na vašu vernosť,
      <br/>
      Krajnej národ chcem podrobiť skúške,
      <br/>
      Či ver’ pravú má príchylnosť ku mne?
      <br/>
      Vy budete bdieť na všetky strany.
      <br/>
      Majte všade svojich naslucháčov
      <br/>
      A zpravte ma o všetkom v kláštore.
      <br/>
      <br/>
      MARŽERET:
      <br/>
      Spoľahni sa na bedlivosť našu.
      <br/>
      <br/>
      BORIS:
      <br/>
      <span class="emphasis">
       <em>
        (odvedie Bielskeho bokom).
       </em>
      </span>
      <br/>
      Tys’, Bielsky, splnomocnený zdvihnúť
      <br/>
      Bez odčetu desať miliónov.
      <br/>
      Z toho budeš hostiť nielen vojsko,
      <br/>
      Lež i meštianstvo a duchovenstvo,
      <br/>
      Zvlášte však voličov shromaždených.
      <br/>
      Hotovými dáš, komu rozumieš.
      <br/>
      Pokladnicu teraz šetriť nelze,
      <br/>
      Keď ide o zachovanie ríše.
      <br/>
      <span class="emphasis">
       <em>
        (Ku všetkým:)
       </em>
      </span>
      <br/>
      Pôsobte i na verejnú mienku,
      <br/>
      Na mysle i srdcia národa.
      <br/>
      <br/>
      MARŽERET:
      <br/>
      Rozumie sa. Tvoje mnoholeté
      <br/>
      Zásluhy a vysoké schopnosti.
      <br/>
      <br/>
      RÓZEN:
      <br/>
      A výhľady na blažené časy.
      <br/>
      <br/>
      BORIS:
      <br/>
      Pôsobte i ustrašením ľudu.
      <br/>
      Vypusťte zvesť o vpáde Tatárov.
      <sup>
       [
       <a class="footnote" href="#ftn.id2506666" name="id2506666">
        14
       </a>
       ]
      </sup>
      <br/>
      Jestli by sa dakto opovážil
      <br/>
      Dráždiť národ neskromnými rečmi,
      <br/>
      Alebo mätežné vzniklo hnutie,
      <sup>
       [
       <a class="footnote" href="#ftn.id2506683" name="id2506683">
        15
       </a>
       ]
      </sup>
      <br/>
      Zakročte v tom okamžení silou.
      <br/>
      Také veci netrpia odkladu.
      <br/>
      Pri vzniku sa ľahko dá udusiť
      <br/>
      Každé hnutie: ťažko, keď sa vzmohlo.
      <br/>
      Buďte krotkí ako holubice,
      <br/>
      Včas potreby ale srdnatí levi.
      <br/>
      Iďte, buďte vždy napnuté luky.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci odídu okrem Borisa.)
      </em>
     </span>
    </p>
    <p>
    </p>
    <div class="literallayout">
     <p>
      Dômyselný človek môže mnoho
      <br/>
      Predvidieť i bez daru proroctva.
      <br/>
      Ide všetko vyznačenou cestou
      <br/>
      A tak pôjde, dúfam, až do konca.
      <br/>
      Svrhnem potom pri cieli si masku
      <br/>
      A oddýchnem si odo pokrytstva
      <br/>
      Nemilého, nepohodlného.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506732">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Semen a Ivan Godunovci, Dimitrij a Ekaterina Šujskí k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Tu zas musím slúchať od príbuzných
      <br/>
      Dobré rady.
      <br/>
      <br/>
      EKATERINA:
      <br/>
      Ty si veštec, švagor.
      <br/>
      Povedzže nám, čo to bude teraz?
      <br/>
      <br/>
      BORIS:
      <br/>
      Národ cára si vyvolí, nuž to.
      <br/>
      <br/>
      SEMEN:
      <br/>
      Vyvolí? Ty sám tak nebezpečnú
      <br/>
      Vystavuješ v Rosii zásadu?
      <br/>
      A chceš vôli vrtkavej národa
      <br/>
      Sveriť osud svoj? Si o tom istý,
      <br/>
      Že na teba padne potom voľba?
      <br/>
      Pomni, že máš mnohých nepriateľov.
      <br/>
      Oni chopia sa príležitosti.
      <br/>
      <br/>
      IVAN:
      <br/>
      Nie, voľba sa dopustiť nemôže.
      <br/>
      To by bolo pokúšanie boha.
      <br/>
      <br/>
      BORIS:
      <br/>
      Ja však stojím na tom, že Rosia
      <br/>
      Musí si dať voľbou panovníka,
      <br/>
      Aby bola predom odstránená
      <br/>
      Nepokojov a klebiet príčina.
      <br/>
      Vyšvihnúť sa na prestol nie je dosť;
      <br/>
      Väčšia vec potom obsedieť na ňom.
      <br/>
      Národ nech si volí svojho cára;
      <br/>
      Ja idem so sestrou do kláštora.
      <br/>
      <br/>
      DIMITRIJ:
      <br/>
      Ešte i to! Keď sa má rozhodnúť
      <br/>
      Osud tvoj, ty budeš vo kláštore?
      <br/>
      <br/>
      EKATERINA:
      <br/>
      Odmietaš snáď to náročky teraz,
      <br/>
      Po čom s toľkýms’ dychtil namáhaním?
      <br/>
      <br/>
      BORIS:
      <br/>
      Práve to. Musím hrať na skromného,
      <br/>
      Dať sa prosiť, bych zmenil súd sveta.
      <br/>
      <br/>
      IVAN:
      <br/>
      Brat náš Boris činí ako dievka,
      <br/>
      Ktorá by sa veľmi rada vydať
      <br/>
      A predsa si dá činiť násilie.
      <br/>
      <br/>
      BORIS:
      <br/>
      Tak, Ivane.
      <br/>
      <br/>
      IVAN:
      <br/>
      Čože ale, bratu,
      <br/>
      Jestli tebe taktiež sa prihodí,
      <br/>
      Čo dievkam nadmieru opatrným,
      <br/>
      Že muž nad ich zmiluje sa žiaľom
      <br/>
      A nechá ich sedieť?
      <br/>
      <br/>
      SEMEN:
      <br/>
      Ty potiaľ hrať
      <br/>
      Budeš s myšou, pokiaľ neutečie.
      <br/>
      <br/>
      BORIS:
      <br/>
      Strany toho som vcele bezpečný.
      <br/>
      Ruka moja bude nebadane
      <br/>
      Vystretá i z kláštora nad Moskvou
      <br/>
      I nad celým šírym gosudarstvom.
      <br/>
      Po mihnutí mojom pôjde všetko.
      <br/>
      Ja budem bdieť, keď sa bude vidieť,
      <br/>
      Že len trúchlim, plačem a modlím sa.
      <br/>
      Dám národu domnele slobodu,
      <br/>
      A predsa mu učiním násilie.
      <br/>
      Viem, čo robím, buďte na pokoji.
      <br/>
      Učiním si malý žart s Máriou.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506798">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Mária k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Mária, ja idem do kláštora.
      <br/>
      <br/>
      MÁRIA:
      <br/>
      Odprevadiť sestru je vec slušná,
      <br/>
      Keď konečne chce dať výhosť svetu.
      <br/>
      <br/>
      BORIS:
      <br/>
      Ale ja i zostanem v kláštore.
      <br/>
      <br/>
      MÁRIA:
      <br/>
      Zostaneš? A načo?
      <br/>
      <br/>
      BORIS:
      <br/>
      Budem mníchom.
      <br/>
      <br/>
      MÁRIA:
      <br/>
      Ty vieš v dobe tak prísnej žartovať?
      <br/>
      <br/>
      BORIS:
      <br/>
      To nie je žart. Ja sa dám ostrihať.
      <br/>
      <br/>
      MÁRIA:
      <br/>
      Zanechal bys’ ozaj ženu, deti,
      <br/>
      I kynúci tebe cársky veniec?
      <br/>
      <br/>
      BORIS:
      <br/>
      Odhodlaný som pevne ku tomu.
      <br/>
      <br/>
      MÁRIA:
      <br/>
      Povedzže mi teda, čím ťa tvoja
      <br/>
      Obrazila Mária? Čím deti?
      <br/>
      <span class="emphasis">
       <em>
        (Plače.)
       </em>
      </span>
      <br/>
      <br/>
      BORIS
      <span class="emphasis">
       <em>
        (objímuc ju):
       </em>
      </span>
      <br/>
      Nemaj strachu, krotká holubica.
      <br/>
      Na čas ale musím do kláštora
      <br/>
      S Irinou. Tu prichádza úbohá.
      <br/>
      Musím byť i proti nej pokrytcom.
      <br/>
      Vezmite vy taktiež tvárnosť žiaľu.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506854">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Irina k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      IRINA:
      <br/>
      Žiadam ešte prehovoriť s tebou,
      <br/>
      Brate, prv než složím to bremeno,
      <br/>
      ktoré moje prevyšuje sily.
      <br/>
      Ty musíš byť mojím následníkom.
      <br/>
      <br/>
      BORIS:
      <br/>
      Nikdy, duša anjelská. Jestli ty
      <br/>
      Vnesieš žiaľ svoj do múrov kláštorských,
      <br/>
      Ani moja viac nebude noha
      <br/>
      Šliapať tieto paloty kremeľské,
      <br/>
      Kde ma všetko naplňuje žiaľom.
      <br/>
      Tu sa živo mi stavia pred oči
      <br/>
      Márnosť všetkých podo slncom vecí.
      <br/>
      Tu cítim, že ničomné je všetko,
      <br/>
      Po čom ľudia tak dychtivo pachtia,
      <br/>
      Čo vospolok tak sebe závidia,
      <br/>
      Čo tak snažne, lopotne hľadajú
      <br/>
      A tak úzkostlive udržujú:
      <br/>
      Bohatstvo, česť, sláva, moc a vláda.
      <br/>
      Lebo tu ten učinen podobným
      <br/>
      Poslednému zo svojich poddaných,
      <br/>
      Ktorý žil za chvíľu jak pán všetkých.
      <br/>
      Tu ľahol ten jak neciteľný trup,
      <br/>
      Kto videl sa svetu všemohúcim.
      <br/>
      Tu podľahol sám smrti ten, ktorý
      <br/>
      Bol pánom života miliónov.
      <br/>
      Roky jeho minuly ako sen
      <br/>
      A pri moci najvyššej žil biedne,
      <br/>
      Strádal večne, dával príležitosť
      <br/>
      Tebe zjaviť anjelskú dobrotu.
      <br/>
      Viedol unylé dni na prestole.
      <br/>
      Chmáry duše jeho žiadne blesky
      <br/>
      Cárskej slávy nemohly vyjasniť.
      <br/>
      Povýšený stavom nado všetkých,
      <br/>
      Pravým blahom stál podo všetkými.
      <br/>
      Nič z celého svojho povýšenia
      <br/>
      Nemal ako veliké bremeno
      <br/>
      Strašnej pred bohom zodpovednosti.
      <br/>
      Lebo mocný mocne bude tázan.
      <br/>
      Súkromný len za seba samého
      <br/>
      Zodpovedá, cár za milióny.
      <br/>
      Nedivím sa tebe, sestra drahá,
      <br/>
      Že sa žiadaš preč zo palôt týchto,
      <br/>
      Preč vo svätú tíšinu kláštorskú.
      <br/>
      Musím vyznať, že si vyvolila
      <br/>
      Stránku blažšiu pre seba s Máriou:
      <sup>
       [
       <a class="footnote" href="#ftn.id2506910" name="id2506910">
        16
       </a>
       ]
      </sup>
      <br/>
      Ale tú som vyvolil ja taktiež.
      <br/>
      Skúsil i ja som hojne, že všetko,
      <br/>
      Po čom túži človek, je márny sen.
      <br/>
      Nezaslúži ani to najvyššie,
      <br/>
      By mu človek venoval svoj život.
      <br/>
      Cesty klzké, súd za hrobom prísny.
      <br/>
      Nemôže ten zostať bezúhonným,
      <br/>
      Kto so svetom obcuje oklamným.
      <br/>
      Ach, a čo by získal, kto by celý
      <br/>
      Opanoval svet so škodou duše?
      <br/>
      Najlepšie si radí, kto len sebe
      <br/>
      A svojemu je živý spaseniu;
      <br/>
      Kto roztrhne odhodlane sväzky,
      <br/>
      Ktoré viažu ho ku hrude zemskej.
      <br/>
      Zavrem teda sa i ja do svätých
      <br/>
      S tebou múrov. Tam spolu budeme
      <br/>
      Na modlitbách trvať, vzdychať, plakať,
      <br/>
      Až nás boh povolá do lepšieho
      <br/>
      Života z údolia tohto smrti.
      <br/>
      Ako ty pre nebeský pohŕdaš
      <br/>
      Vencom cárskym: tak i ja chcem svetu
      <br/>
      Odumrieť, bych živ bol Kristu s tebou.
      <br/>
      <br/>
      IRINA:
      <br/>
      Ty máš hľadať spasenie na inej
      <br/>
      Ceste. Ja nič neosožím svetu:
      <br/>
      Tvojich služieb nutno gosudarstvu.
      <br/>
      Ja som vdova bezdetná, samotná:
      <br/>
      Ty máš vernú manželku i deti.
      <br/>
      <br/>
      BORIS:
      <br/>
      Všetkému dám bez otiaže výhosť,
      <br/>
      Tebe nikdy, ó duša anjelská.
      <br/>
      Moja verná manželka Mária
      <br/>
      Pôjde tiež za nebeským ženíchom,
      <br/>
      Ktorý chodí medzi ľaliami.
      <br/>
      <br/>
      IRINA:
      <br/>
      Rozmyslíš si ináč, keď vzbúrené
      <br/>
      City srdca trošku ti ochladnú.
      <br/>
      A prosím ťa, učiň koniec smútku,
      <br/>
      Ktorý hlodá na tvojom živote.
      <br/>
      Ty si muž. Hľa, ide zemská duma.
      <br/>
      <br/>
      BORIS:
      <br/>
      Ty zaujmi prestol, sestra drahá.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2506957">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Romanov, Mstislavský, Bielsky, Vasilij Šujský, Grigorij Godunov, Fedor, Ksenia a
          Jób k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      IRINA:
      <br/>
      Slávna duma, bojari a kňazi!
      <br/>
      Poslednýkrát zaujímam toto
      <br/>
      Nepríhodné pre mňa sväté miesto.
      <br/>
      Dosadla som vôľou zvečnelého
      <br/>
      Cárskeho manžela na prestol ten:
      <br/>
      Vôľou vlastnou sostupujem s neho,
      <br/>
      Chcejúc vcele venovať sa bohu.
      <br/>
      Vy si voľte gosudara muža,
      <br/>
      Čo by silnou chopil berlu rukou.
      <br/>
      <br/>
      JÓB:
      <br/>
      So najväčšou čujeme bolesťou
      <br/>
      Osvedčenie to, gosudarina,
      <br/>
      A dúfame, že tým len skusuješ
      <br/>
      Vernosť našu. Preto ti bijeme
      <br/>
      Čelom, vezmi nazpät slovo svoje.
      <br/>
      <br/>
      IRINA:
      <br/>
      Predsavzatie moje nepremenné.
      <br/>
      <br/>
      JÓB:
      <br/>
      Ó aké sa na osirelom tom
      <br/>
      Dejú rýchle premeny prestole!
      <br/>
      Obsadený pred deviatimi dni,
      <sup>
       [
       <a class="footnote" href="#ftn.id2506997" name="id2506997">
        17
       </a>
       ]
      </sup>
      <br/>
      Už znovu sa uprázdňuje zase.
      <br/>
      Keď sa nedáš, ó gosudarina,
      <br/>
      Nakloniť ku podržaniu jeho,
      <br/>
      Všemohúci nech ti dá teda nájsť
      <br/>
      V bohabojnom odchode to šťastie,
      <br/>
      Ktorého vo svete nenachádzaš.
      <br/>
      Vyplň ale napred, čo vymáha
      <br/>
      Pokoj zeme. Teba vymenoval
      <br/>
      Následnicou prestola cár Fedor;
      <br/>
      Vyznač ty nám následníka svojho.
      <br/>
      Skloníme sa s pokorou pred každým,
      <br/>
      Koho ty nám odporučíš v cárov.
      <br/>
      <br/>
      VŠETCI:
      <br/>
      Tak je.
      <br/>
      <br/>
      BORIS:
      <br/>
      Proti tomu vkladám odpor.
      <br/>
      Keď sa pásmo pretrhlo dedičných
      <br/>
      Panovníkov, nech sa osirelý
      <br/>
      Voľbou prestol obsadí slobodnou.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Bojari šepcú.)
      </em>
     </span>
    </p>
    <p>
    </p>
    <div class="literallayout">
     <p>
      ROMANOV:
      <br/>
      Nebezpečná a v Rosii nová,
      <br/>
      Ktorú hlásaš, Borise, zásada.
      <br/>
      Rosia vždy štítila sa voľby,
      <br/>
      Pre spojené s ňou vždy nepokoje
      <br/>
      A pre vrchnej oslabenie moci.
      <br/>
      Kto volí, moc dáva volenému;
      <br/>
      Pravá teda moc u voliteľov.
      <br/>
      Títo však ústrednú vládu
      <br/>
      Obmedzujú istými predpismi
      <br/>
      A zriedka sú medzi sebou svorní.
      <br/>
      Kde volí sa panovník, tam všade
      <br/>
      Príliš slabá ruka panovníka:
      <br/>
      Všade búrky, rozruchy a vrenie
      <br/>
      Zápasiacich jedna s druhou stránok.
      <br/>
      Preto žiadna volebná dŕžava
      <br/>
      Ni pokoja nemá, ni stálosti.
      <br/>
      <br/>
      GRIGORIJ:
      <br/>
      Lepší tyran dedičný než večné
      <br/>
      Hádky o moc najvyššiu v dŕžave.
      <br/>
      <br/>
      BORIS:
      <br/>
      Ako ale vyhnúť zlému teraz,
      <br/>
      Keď niet dedičného následníka?
      <br/>
      Ak povýši sa, koho vyznačí
      <br/>
      Cárica nám, či nebude potom
      <br/>
      Reptanie, že potutme prechádza
      <br/>
      Z ruky v ruku ľubovoľne berla?
      <br/>
      Či nevzniknú z toho časom vzbury?
      <br/>
      Ochotnejšie pokorí sa tomu,
      <br/>
      Koho si raz sám vyvolí národ.
      <br/>
      <br/>
      MSTISLAVSKÝ:
      <br/>
      Ba opačne. Koho si vyvolíme,
      <br/>
      Tomu chceme potom rozkazovať.
      <br/>
      Panovníka volebnosť rak dŕžav.
      <br/>
      Našu pred ním ochrániť musíme,
      <br/>
      Či snáď chceme i my vydržiavať
      <br/>
      Trh na cárov?
      <sup>
       [
       <a class="footnote" href="#ftn.id2507067" name="id2507067">
        18
       </a>
       ]
      </sup>
      Vypisovať súbeh
      <br/>
      Po svete na uprázdnený prestol?
      <br/>
      Vyjednávať, kto väčším oklamať
      <br/>
      Nás chce sľubom? Metať o svätú Rus
      <br/>
      Žreby ako drábi o plášť Kristov?
      <br/>
      Chráň nás ruský boh, aby Rosia
      <br/>
      Sišla kedy na takéto sledy!
      <sup>
       [
       <a class="footnote" href="#ftn.id2507087" name="id2507087">
        19
       </a>
       ]
      </sup>
      <br/>
      <br/>
      VASILIJ ŠUJSKÝ:
      <br/>
      My nechceme vydať moc najvyššiu,
      <br/>
      Pôsobiacu divy v ruke silnej,
      <br/>
      V porúhanie chatrnému množstvu.
      <br/>
      Množstva hlas je vždy hlas nerozumu.
      <br/>
      My nechceme na náruživostí
      <br/>
      Búrne more postaviť náš prestol.
      <br/>
      Nechceme takého panovníka,
      <br/>
      Ktorému by, ako pastierovi,
      <br/>
      Podmienky sa kládly panovania;
      <br/>
      Ktorý bol a môže byť nám rovný;
      <br/>
      Ktorý musí, pre veci budúcich
      <br/>
      Neistotu, hospodáriť sebe;
      <br/>
      Ktorý budí buď závisť nízkosťou,
      <br/>
      Buď nenávisť pôvodom nesvojským;
      <br/>
      Ktorý ani súdiť bezohladne,
      <br/>
      Ani smelo rozkázať nemôže.
      <br/>
      My žiadame samodržiteľa
      <sup>
       [
       <a class="footnote" href="#ftn.id2507111" name="id2507111">
        20
       </a>
       ]
      </sup>
      <br/>
      Vládnúceho bezo protirečia.
      <br/>
      Nám je svätá hodnosť panovnícka.
      <br/>
      A tým i stojíme i padáme.
      <br/>
      Plnomocie cára naša sila,
      <br/>
      Naša svornosť, bezpečnosť a pokoj,
      <br/>
      Preto strežme sa prenášať prestol
      <br/>
      Na viklavý základ volebnosti.
      <br/>
      <br/>
      ROMANOV:
      <br/>
      To tým viac, že gosudarstvo ruské
      <br/>
      Soviera vo sebe živly rôzne.
      <br/>
      Podrobme ho otrasom volenia,
      <br/>
      Zrušme svätú vážnosť dedičného
      <br/>
      Vládnutia a rozpadne sa v kusy.
      <br/>
      <br/>
      JÓB:
      <br/>
      Dojímavé a pravé úvahy.
      <br/>
      Preto svoju opätujem žiadosť:
      <br/>
      Menuj nástupcu, gosudarina.
      <br/>
      <br/>
      BORIS:
      <br/>
      Ja však znovu protirečím tomu.
      <br/>
      Neprotivím sa vašim zásadám,
      <br/>
      Nechcem prestol prestaviť na základ
      <br/>
      Volebnosti: ale teraz musí
      <br/>
      Pomôcť z núdze nám prítomnej voľba.
      <br/>
      Panuj, zvolen kto bude, dedične,
      <br/>
      Lež voľba na ten čas nevyhnutná.
      <br/>
      <br/>
      JÓB:
      <br/>
      Keď tak, teda navrhujem iné.
      <br/>
      Ak má sa voliť cár, buď teda hneď.
      <br/>
      A myslím, že dám výraz obecnej
      <br/>
      Vôli všetkých, keď vykríknem: Sláva
      <br/>
      Gosudaru nášmu Borisovi!
      <br/>
      <br/>
      VŠETCI:
      <br/>
      Sláva mu!
      <br/>
      <br/>
      IRINA:
      <br/>
      A moje požehnanie.
      <br/>
      <br/>
      BORIS:
      <br/>
      Zaviazaný som vám nekonečne
      <br/>
      Za dôveru tú nezaslúženú:
      <br/>
      Takú ale voľbu nerozumiem.
      <br/>
      Musí snem byť svolaný dŕžavný,
      <br/>
      Aby každý vzal na voľbe účasť:
      <br/>
      Duchovenstvo, bojari, meštianstvo,
      <br/>
      Kupci, vojsko a vôbec celá Rus.
      <br/>
      A aby sa nedomnieval dakto,
      <br/>
      Že ja budem pôsobiť pre seba,
      <br/>
      Osvedčujem predom, že hoc bych bol
      <br/>
      Vyvolený, hodnosť tú neprijmem.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Hnutie a šepot medzi bojarmi.)
      </em>
     </span>
    </p>
    <p>
    </p>
    <div class="literallayout">
     <p>
      JÓB:
      <br/>
      Vyvádzaš ma z rozumu, praviteľ.
      <br/>
      <br/>
      IRINA:
      <br/>
      Nepohŕdaj, brat môj, nepohŕdaj
      <br/>
      Všeobecnou ku tebe dôverou.
      <br/>
      <br/>
      BORIS:
      <br/>
      Nižší som, než bych pohrdol dakým,
      <br/>
      Ale keď ty dávaš výhosť svetu,
      <br/>
      Vyrazím i ja naň prach z obuvi.
      <br/>
      <br/>
      IRINA:
      <br/>
      Brat môj drahý!
      <br/>
      <br/>
      BORIS:
      <br/>
      Poď! Teraz už budem
      <br/>
      S tebou ako so sestrou obcovať,
      <br/>
      Keď si cársku odvrhla dôstojnosť.
      <br/>
      Ach, teraz som vcele zase tvoj brat,
      <br/>
      Keď si slávu, ktorá ťa doposiaľ
      <br/>
      Obtáčala, vyhasila sama.
      <br/>
      Teraz blížim sa bez ostýchania.
      <br/>
      Tys’ pohrdla svetom pre manžela;
      <br/>
      Ja pohŕdam ním pre teba, sestra.
      <br/>
      Poď, budeme so spoločným plačom
      <br/>
      Vzdychať po vyslobodení z tela.
      <br/>
      Patriarcha zasvätí svätými
      <br/>
      Bohumilý sľub náš ten obradmi.
      <br/>
      <span class="emphasis">
       <em>
        (Svedie ju s prestola.)
       </em>
      </span>
      <br/>
      <br/>
      JÓB:
      <br/>
      My čo máme činiť, praviteľu?
      <br/>
      <br/>
      BORIS:
      <br/>
      Som odšelcom, nie viac praviteľom.
      <br/>
      Odumrel som svetu a nič viacej
      <br/>
      Vedieť o ňom nechcem.
      <br/>
      <br/>
      JÓB:
      <br/>
      Óvi, óvi!
      <br/>
      <br/>
      IRINA:
      <br/>
      Boris, Boris, čo robíš preboha?
      <br/>
      <br/>
      BORIS:
      <br/>
      Nasadla si tu s pompou cárice,
      <br/>
      Sostupuješ so pokorou mníšky.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Všetci odchádzajú, opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2506666" name="ftn.id2506666">
        14
       </a>
       ]
      </sup>
      <span class="emphasis">
       <em>
        Vypusťte zvesť o vpáde Tatárov,
       </em>
      </span>
      ktorí boli na juhu, v krymskom chánstve, ešte stále dosť mocní. Krymské chánstvo trvalo až do r. 1771 a celkom ho zrušili a pripojili k Rusku až r. 1783.
     </p>
    </div>
    <div class="footnote">
     <p>
      <sup>
       [
       <a class="para" href="#id2506683" name="ftn.id2506683">
        15
       </a>
       ]
      </sup>
      <span class="emphasis">
       <em>
        Mätežné vzniklo hnutie
       </em>
      </span>
      (rus.), povstalecké, buričské.
     </p>
    </div>
    <div class="footnote">
     <p>
      <sup>
       [
       <a class="para" href="#id2506910" name="ftn.id2506910">
        16
       </a>
       ]
      </sup>
      <span class="emphasis">
       <em>
        Že si vyvolila stránku blažšiu pre seba s Máriou.
       </em>
      </span>
      Toto opakovanie novozákonných slov je v Borisových ústach hotové rúhanie.
     </p>
    </div>
    <div class="footnote">
     <p>
      <sup>
       [
       <a class="para" href="#id2506997" name="ftn.id2506997">
        17
       </a>
       ]
      </sup>
      <span class="emphasis">
       <em>
        Obsadený pred deviatimi dňami,
       </em>
      </span>
      totiž trón. Shodné s historickou skutočnosťou.
     </p>
    </div>
    <div class="footnote">
     <p>
      <sup>
       [
       <a class="para" href="#id2507067" name="ftn.id2507067">
        18
       </a>
       ]
      </sup>
      <span class="emphasis">
       <em>
        Či snáď chceme i my vydržiavať trh na cárov?
       </em>
      </span>
      Ako v susednom Poľsku, kde len toho zvolili za kráľa, kto najviac sľúbil a šľachte si dal najväčšmi ruky poviazať.
     </p>
    </div>
    <div class="footnote">
     <p>
      <sup>
       [
       <a class="para" href="#id2507087" name="ftn.id2507087">
        19
       </a>
       ]
      </sup>
      Šľapaje; cesty.
     </p>
    </div>
    <div class="footnote">
     <p>
      <sup>
       [
       <a class="para" href="#id2507111" name="ftn.id2507111">
        20
       </a>
       ]
      </sup>
      <span class="emphasis">
       <em>
        My žiadame samodržiteľa
       </em>
      </span>
      (rus.), samovládcu, neobmedzeného a absolutistického panovníka.
     </p>
    </div>
   </div>
  </div>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2507222">
       </a>
       Dejstvo tretie
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2507257">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2507319">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2504816">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2505009">
        Výstup 4.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: pitvor Novodevičieho kláštora.)
     </em>
    </span>
    <sup>
     [
     <a class="footnote" href="#ftn.id2507238" name="id2507238">
      21
     </a>
     ]
    </sup>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507257">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Rózen a Maržeret.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      RÓZEN:
      <br/>
      Čo to za neslýchané prieťahy!
      <br/>
      Naozajstné týranie národa,
      <br/>
      Zneužitie obecnej dôvery.
      <br/>
      Mohol prestol hneď po Fedorovi,
      <br/>
      Mohol ho po Irine zaujať,
      <br/>
      A predsa dal sháňať zemské snemy.
      <br/>
      Zvolili ho jednými ústami,
      <br/>
      Bez odporu, všetci snemovníci,
      <br/>
      Vyše päťsto všetkých stavov ľudí,
      <br/>
      Pri radostnom pokriku meštianstva;
      <br/>
      Boris zhŕdol čestným ponúknutím,
      <br/>
      Modlili sa, postili za tri dni
      <br/>
      A vzývali na kolenách boha,
      <br/>
      By obmäkčili srdce Borisovo;
      <br/>
      Boris, keď mu prišli zas biť čelom,
      <br/>
      Odbavil ich s tvrdými slovami,
      <br/>
      Aby ho viac nepokušovali.
      <br/>
      Teraz idú s obrazmi svätými
      <br/>
      Nový činiť ešte naňho útok
      <br/>
      A ktovie, či sa im vzdá i teraz.
      <br/>
      <br/>
      MARŽERET:
      <br/>
      Je ako hosť, ktorý, ač za jedlom
      <br/>
      Piští duša mu, dá sa ponúkať.
      <br/>
      <br/>
      RÓZEN:
      <br/>
      Na siedmy už týždeň tu vylieva
      <br/>
      Krokodílie pri Irine slzy.
      <br/>
      Oči plačú, duša sa mu smeje.
      <br/>
      <br/>
      MARŽERET:
      <br/>
      Zástoj jeho ja by som hrať nechcel.
      <br/>
      Parbleu! Ten sa podrobil pokute,
      <br/>
      Nado ktorú by mu väčšej zadať
      <br/>
      Ani ľudia nemohli, ani boh.
      <br/>
      Je pokrytcom proti všetkým ľuďom.
      <br/>
      A nevidím, prečo? Zná celý svet,
      <br/>
      Že mu sliny tečú za hodami.
      <br/>
      Odo ktorých toľko sa odmáha.
      <br/>
      Vedia dobre, ako si len kliesnil
      <br/>
      Cestu k berle, ktorou tak pohŕda;
      <br/>
      A že všetko to činí naoko,
      <br/>
      Dá sa krajne prosiť len z pokrytstva.
      <br/>
      <br/>
      RÓZEN:
      <br/>
      Ide.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2507319">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Boris, Semen a Ivan Godunovci k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Máte mi dač zvestovať, priatelia?
      <br/>
      <br/>
      MARŽERET:
      <br/>
      Doznali sme sa o jednej veci,
      <br/>
      Ktorú vedieť tebe nezaškodí.
      <br/>
      <br/>
      BORIS:
      <br/>
      No! A čo to?
      <br/>
      <br/>
      MARŽERET:
      <br/>
      Sickí, Šestunovie
      <br/>
      Ponúkali Romanovu veniec.
      <br/>
      <br/>
      BORIS:
      <br/>
      Ach, ach! A Romanov čože na to?
      <br/>
      <br/>
      MARŽERET:
      <br/>
      Že nechce pre osobné prospechy
      <br/>
      Uviesť na vlasť nešťastie rozbrojov.
      <br/>
      <br/>
      BORIS:
      <br/>
      Romanov je teda muž šľachetný.
      <br/>
      No, a Bielsky? Dobre hostí vojsko,
      <br/>
      Meštianstvo a cudzích snemovníkov?
      <br/>
      <br/>
      RÓZEN:
      <br/>
      Hostí, ale nie zbytočne štedre.
      <br/>
      <br/>
      BORIS:
      <br/>
      Hm! Len bdite, až sa uspokojí
      <br/>
      Rozkývané to vlnenie ľudu.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Rózen a Maržeret odídu.)
      </em>
     </span>
    </p>
    <p>
    </p>
    <div class="literallayout">
     <p>
      To ma mrzí. Vzal zo pokladnice
      <br/>
      Desať napred Bielsky miliónov,
      <br/>
      Potom znovu štyri, a tu ho máš!
      <br/>
      Len sám pritom chce hodne zbohatnúť.
      <br/>
      Čakaj, nenásytná pijavica!
      <br/>
      Ociciaš sa teraz, ale príde
      <br/>
      Čas, kde všetku vytlačím krv z teba.
      <br/>
      <br/>
      SEMEN:
      <br/>
      Od Bielskeho sberieš účty časom,
      <br/>
      Keď zasadneš pevne na prestole.
      <br/>
      Teraz objav nám, čo mieniš zrobiť?
      <br/>
      Ide zase celá Rus povrhnúť
      <br/>
      K nohám tvojim s prosbou sa pokornou.
      <br/>
      More valí sa za patriarchom
      <br/>
      A za obrazmi čudotvornými,
      <sup>
       [
       <a class="footnote" href="#ftn.id2507385" name="id2507385">
        22
       </a>
       ]
      </sup>
      <br/>
      Vladimírskym a posvätným donským.
      <br/>
      <br/>
      IVAN:
      <br/>
      Svrchovaný čas vzdať sa, Borise.
      <br/>
      Lebo ak budeš zdráhať sa ďalej,
      <br/>
      Odnímeš im skutočne nádeju,
      <br/>
      Pretneš medzi sebou most a nimi.
      <br/>
      Môžeš potom zostať tým skutočne,
      <br/>
      Čím naoko chceš sa vidieť, mníchom.
      <br/>
      Odpudení, nevrátia sa viacej.
      <br/>
      <br/>
      SEMEN:
      <br/>
      I to, čo ti zvestoval Maržeret
      <br/>
      0 núkaní venca Romanovu,
      <br/>
      Radí zrobiť koniec skušovaniam.
      <br/>
      <br/>
      BORIS:
      <br/>
      I nemienim napínať luk ďalej.
      <br/>
      Objavenie sa manželky, detí,
      <br/>
      Učiní odporu môjmu koniec.
      <br/>
      <span class="emphasis">
       <em>
        (Odíde.)
       </em>
      </span>
      <br/>
      <br/>
      SEMEN:
      <br/>
      Už predsa raz! Mne sa už samému
      <br/>
      Zhnusily tie okolky, s akými
      <br/>
      Ku blízkemu pokračuje trónu.
      <br/>
      <br/>
      IVAN:
      <br/>
      Ale ti hrá majstrovsky svoj zástoj!
      <br/>
      <br/>
      SEMEN:
      <br/>
      Mnoho stojí to sebazaprenia.
      <br/>
      Zvlášť tie vzdychy a slzy pri sestre.
      <br/>
      Neviem, ako to môže vydržať.
      <br/>
      Hneď sa modlia, hneď sa objímajú
      <br/>
      So slzami vo mníšskej tej izbe.
      <br/>
      A Irine to ide od srdca,
      <br/>
      Ale Boris žviaka suchý papier.
      <br/>
      <br/>
      IVAN:
      <br/>
      Posledný nastúpil preňho zápas.
      <br/>
      Sprievod ide.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2504816">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Jób, Grigorij Godunov, Vasilij a Dimitrij Šujskí, Bielsky, Romanov, Mstislavský a
          Ščekin k predošlým.
      </em>
     </span>
    </p>
    <p>
     <span class="emphasis">
      <em>
       (Slávnostný sprievod. Dvaja žilci s chrámovými zástavami, dvaja mnísi so starými
          obrazmi Panny Márie, Jób s krížom v ruke, ryndi a mešťania. Vojdú so spevom žalmu
        50.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      „Sluchu mojemu dasi radosť i veselie:
      <br/>
      vozradujutsja kosti smirennyja. Otvrati lice
      <br/>
      tvoje ot griech moich, i vsja bezzakonja moja
      <br/>
      očisti.“
      <sup>
       [
       <a class="footnote" href="#ftn.id2504863" name="id2504863">
        23
       </a>
       ]
      </sup>
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Vystúpia Boris a Irina, spev umĺkne.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BORIS:
      <br/>
      Či tak ani v sídle tom tíšiny
      <br/>
      Nedané mi nájsť pre seba pokoj,
      <br/>
      Po ktorom tak duša moja túži?
      <br/>
      <span class="emphasis">
       <em>
        (Vrhne sa pred obrazmi na kolená.)
       </em>
      </span>
      <br/>
      Matka božia! Čo zapríčinilo
      <br/>
      Podvih tento tvoj? Čo ťa priviedlo
      <br/>
      Zo svätyne tvojej v múry tieto?
      <br/>
      Prijmi, ochráň ma pod plášťom tvojím.
      <br/>
      <span class="emphasis">
       <em>
        (Prežehná sa a vstane.)
       </em>
      </span>
      <br/>
      Ty odpovieš, pastieru veliký!
      <br/>
      <br/>
      JÓB:
      <br/>
      Netráp seba, synu najmilejší.
      <br/>
      Podvih tento vykonala z lásky
      <br/>
      K otčine a tebe bohomater.
      <br/>
      Lebo tri sme dni okľakávali
      <br/>
      Jej oltáre, celé duchovenstvo,
      <br/>
      Všetok ľud, od vznešených bojarov
      <br/>
      Až k poslednému nádenníkovi,
      <br/>
      Aby srdce obmäkčila tvoje.
      <br/>
      Poď, zaujmi osirelý prestol.
      <br/>
      <br/>
      BORIS:
      <br/>
      Nehodím sa na prestol. Blesk jeho
      <br/>
      Naplňuje ma svätým úžasom.
      <br/>
      Narodený poddaným, ku cárskej
      <br/>
      Nepovýšil nikdy som velebe
      <br/>
      Myseľ svoju a nikdy sa netknem
      <br/>
      Posvätenej rukou zosnulého
      <br/>
      Anjela samodŕžavnej berly.
      <br/>
      Mnoho kňazov, bojarov v Rosii,
      <br/>
      Ktorým ja nemôžem sa prirovnať
      <br/>
      Ni umom, ni rodom, ni zásluhami.
      <br/>
      Vypátrajte teda hodnejšieho.
      <br/>
      Ja chcem zomrieť, čím som sa narodil,
      <br/>
      Poddaným: chcem, vzdialený od sveta,
      <br/>
      Zatvoriť dni svoje v samotnosti.
      <br/>
      <br/>
      JÓB:
      <br/>
      Neponižuj sa príliš, gosudar,
      <br/>
      Neprotiv sa vôli Najvyššieho,
      <br/>
      Ktorá sa tak zrejme vyjavila
      <br/>
      Vo národa vôli jednohlasnej.
      <br/>
      Ty si mocou vyvolený vyššou
      <br/>
      K obnoveniu cárskeho plemena.
      <br/>
      Nenarodil si sa panovníkom:
      <br/>
      Narodil si sa za panovníka.
      <br/>
      Boh ti nedal síc cársku kolísku:
      <br/>
      Udelil však ti cárske schopnosti.
      <br/>
      Povýšenie, k akémus’ prítomne
      <br/>
      Povolaný, nie je bez príkladu.
      <br/>
      Z ovčiara zrobil sa Dávid kráľom.
      <br/>
      Theodosij, Markián, Vasilij
      <br/>
      Makedonský,
      <sup>
       [
       <a class="footnote" href="#ftn.id2504940" name="id2504940">
        24
       </a>
       ]
      </sup>
      títo všetci boli
      <br/>
      Povýšení z nízkosti na prestol.
      <br/>
      Nuž, splň vôľu božiu i národa,
      <br/>
      Otri slzy osirelých Rusov.
      <br/>
      <br/>
      BORIS:
      <br/>
      Môj na svete zástoj už dohraný.
      <br/>
      Nežiadam už nič iného viacej,
      <br/>
      Nežli žeby žiadon zatým jazyk
      <br/>
      Nespomenul meno Borisovo.
      <br/>
      <br/>
      JÓB:
      <br/>
      Teba zaklínam, gosudarina,
      <br/>
      Nakloň brata ku prijatiu venca,
      <br/>
      Ktorým sama si žalostne zhŕdla.
      <br/>
      <br/>
      IRINA:
      <br/>
      Vôľa jeho v tom, ó svätý otče.
      <br/>
      <br/>
      JÓB:
      <br/>
      Bijeme ti čelom, prijmi veniec.
      <br/>
      <br/>
      BORIS:
      <br/>
      Nie! Prisahám, že ho neprijímam.
      <br/>
      Neschopný som správy gosudarstva.
      <br/>
      <br/>
      JÓB:
      <br/>
      Schopnosť si už okázal skutkami.
      <br/>
      <br/>
      BORIS:
      <br/>
      Možno, že som sa okázal dobrým
      <br/>
      Poddaným, nikoli panovníkom.
      <br/>
      <br/>
      JÓB:
      <br/>
      Či vieš, že chán krymský, Kazy-Girej,
      <sup>
       [
       <a class="footnote" href="#ftn.id2504982" name="id2504982">
        25
       </a>
       ]
      </sup>
      <br/>
      V osirelú vtrhol zem s Tatarmi
      <br/>
      A už páli na Done dediny,
      <br/>
      Ženie stáda, vlečie v rabstvo ľudí?
      <br/>
      Bez cára zem ostávať nemôže.
      <br/>
      <br/>
      BORIS:
      <br/>
      Zato ste tu, by ste ho zvolili.
      <br/>
      Proti Krymcom máte slávnych vodcov.
      <br/>
      <br/>
      JÓB:
      <br/>
      Aká teraz rada? Vyčerpané
      <br/>
      Sú prostriedky všetky navrávania,
      <br/>
      On zostáva vždycky nepreklonným.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505009">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Mária, Ekaterina, Ksenia, Fedor, Maržeret a Rózen k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      JÓB:
      <br/>
      Prichádzate z božieho vnuknutia.
      <br/>
      Nakloňte vy srdce gosudara,
      <br/>
      By navrátil sa vám i otčine.
      <br/>
      <br/>
      MÁRIA:
      <br/>
      Boris, Boris, opusť už presmutné
      <br/>
      Miesto toto.
      <br/>
      <br/>
      FEDOR:
      <br/>
      Vráť sa domov, otče.
      <br/>
      <br/>
      KSENIA:
      <br/>
      Nenechávaj nás v sirotstve biednom.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Mária, Ksenia a Fedor kľaknú, Boris zakryje si oči a plače.)
      </em>
     </span>
    </p>
    <p>
    </p>
    <div class="literallayout">
     <p>
      MÁRIA:
      <br/>
      Vyslyš prosby krvi svojej, Boris.
      <br/>
      <br/>
      BORIS:
      <br/>
      Nemožno mi.
      <br/>
      <br/>
      ŠČEKIN:
      <br/>
      Iste nie. Prisahal.
      <br/>
      <br/>
      JÓB:
      <br/>
      Prisahal, že neprijíma, nie však
      <br/>
      Že neprijme. Drž jazyk doskočný.
      <br/>
      Ty, gosudar, slúchaj hlas prírody.
      <br/>
      Orol mladé svoje nenecháva
      <br/>
      Bez výživy v rozsadlinách skalných,
      <br/>
      Lev na púšti nestŕha sa družky.
      <br/>
      <br/>
      BORIS:
      <br/>
      Ach, premilá ty moja Mária,
      <br/>
      Spoločnica mojeho života!
      <br/>
      <span class="emphasis">
       <em>
        (Zdvihne a pobozká ju.)
       </em>
      </span>
      <br/>
      Jediný môj preľúbezný synu!
      <br/>
      Ty anjelu krásy a dobroty!
      <br/>
      <span class="emphasis">
       <em>
        (Zdvihne a pobozká Fedora a Kseniu.)
       </em>
      </span>
      <br/>
      <br/>
      JÓB:
      <br/>
      Srdca jeho ľad sa prelamuje.
      <br/>
      Riekni slovo útechy, gosudar.
      <br/>
      <br/>
      BORIS:
      <br/>
      Nič iného povedať nemôžem,
      <br/>
      Ako čo som hovoril doposiaľ.
      <br/>
      <br/>
      JÓB:
      <br/>
      K tebe sa zas obraciam, bývalá
      <br/>
      Cárica, pokorná mníška teraz.
      <br/>
      Zaklínam ťa menom svätých týchto
      <br/>
      Obrazov, i Krista spasiteľa,
      <br/>
      Cirkvi svätej, Rusi osirelej,
      <br/>
      Daj nám nádejného gosudara,
      <br/>
      Daj tvojeho velikého brata.
      <br/>
      <br/>
      IRINA:
      <br/>
      Po všemožnej vôli Najvyššieho,
      <br/>
      I prečistej device Márie,
      <br/>
      Vezmite na cárstvo u mňa brata,
      <br/>
      K utíšeniu národného plaču.
      <br/>
      Blahoslavím vybraného vami,
      <br/>
      I predávam otcu nebeskému,
      <br/>
      Čistej Bohorodici Márii,
      <br/>
      Všetkým svätým božím uhodníkom,
      <br/>
      Tebe patriarcha, vám bojari.
      <br/>
      Nechaj ma už tu, bratu, v pokoji.
      <br/>
      Nastúp, ktorú ti boh značí, cestu.
      <br/>
      Zajmi moje na prestole miesto.
      <br/>
      <br/>
      BORIS:
      <br/>
      Teda si ma už zunula, sestra.
      <br/>
      Nechceš ďalej ma trpieť pri sebe.
      <br/>
      Nemala bys’, už z milosrdenstva,
      <br/>
      Vydávať ma vo žertvu prestola.
      <br/>
      Nevskladajte, nevskladajte, prosím,
      <br/>
      Toľké moje na plecia bremeno.
      <br/>
      <br/>
      JÓB:
      <br/>
      Jestli teraz také nás oslyšíš,
      <br/>
      Vyobcujem ťa z počtu veriacich,
      <br/>
      Ako oslušníka
      <sup>
       [
       <a class="footnote" href="#ftn.id2505106" name="id2505106">
        26
       </a>
       ]
      </sup>
      a sám složím
      <br/>
      Tu zo seba posvätné to rúcho,
      <br/>
      Zanechám obrazy divotvorné,
      <br/>
      Zastavím vo všetkých chrámoch služby,
      <br/>
      Predám národ zúfaniu a cárstvo
      <br/>
      Spustošeniu, mäteži, záhube.
      <br/>
      Odpovieš ty predo strašným sudcom.
      <br/>
      <br/>
      BORIS:
      <br/>
      Ó to mnoho, mnoho! Odporovať
      <br/>
      Nelze ďalej.
      <br/>
      <br/>
      JÓB:
      <br/>
      Naše je víťazstvo.
      <br/>
      <br/>
      VŠETCI:
      <br/>
      Gosudaru Borisovi sláva!
      <br/>
      <br/>
      BORIS:
      <br/>
      Proti vôli mojej, proti srdcu,
      <br/>
      Ustupujem vôli všeobecnej.
      <br/>
      <br/>
      JÓB:
      <br/>
      Gosudar! Ďaky ti, že prinášaš
      <br/>
      V obeť svoju náklonnosť otčine.
      <br/>
      Žiadal by som zavŕšiť pamätnú
      <br/>
      Dobu túto posvätným venčaním.
      <br/>
      <br/>
      BORIS:
      <br/>
      Patriarcha! Pokiaľ jeden bude
      <br/>
      Zlodejstvovať v zemi ruskej pohan,
      <br/>
      Nevloží na hlavu veniec Boris.
      <br/>
      Meč, nie veniec teraz.
      <br/>
      <br/>
      VŠETCI:
      <br/>
      Sláva! Sláva.
      <br/>
      BORIS:
      <br/>
      <span class="emphasis">
       <em>
        (k Irine)
       </em>
      </span>
      <br/>
      Ty sa modli, sestra, za víťazstvo,
      <br/>
      Keď budeme bojovať s pohanmi.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Odchádzajú.)
      </em>
     </span>
    </p>
    <p>
    </p>
    <div class="literallayout">
     <p>
      ŠČEKIN:
      <br/>
      Koniec toho pokrytstva bude zlý.
      <br/>
      Ukazujú sa znamenia desné.
      <br/>
      Práve vtedy, keď patriarch riekol,
      <br/>
      Že sa Boris vyvoluje v cárov,
      <br/>
      Začaly škrek úžasný krúžiace
      <br/>
      Nad Kremľom sa zlovestné havrany.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2507238" name="ftn.id2507238">
        21
       </a>
       ]
      </sup>
      <span class="emphasis">
       <em>
        Pitvor Novodevičieho kláštora
       </em>
      </span>
      z r. 1524. Bola to hotová pevnosť v
          Moskve, v „meste za Sadovou“ (rozumej ulicou), v pôvodnej predmestskej dedine.
     </p>
    </div>
    <div class="footnote">
     <p>
      <sup>
       [
       <a class="para" href="#id2507385" name="ftn.id2507385">
        22
       </a>
       ]
      </sup>
      <span class="emphasis">
       <em>
        A za obrazmi čudotvornými
       </em>
      </span>
      , zázračnými. (Ruský výraz.)
     </p>
    </div>
    <div class="footnote">
     <p>
      <sup>
       [
       <a class="para" href="#id2504863" name="ftn.id2504863">
        23
       </a>
       ]
      </sup>
      „Sluchu môjmu dáš radosť a potešenie: a zaradujú sa kosti pokorné. Odvráť tvár svoju od hriechov mojich a všetky neprávosti moje očisti.“
     </p>
    </div>
    <div class="footnote">
     <p>
      <sup>
       [
       <a class="para" href="#id2504940" name="ftn.id2504940">
        24
       </a>
       ]
      </sup>
      <span class="emphasis">
       <em>
        Theodosij, Markián, Vasilij Makedonský.
       </em>
      </span>
      Theodosius I. Veľký, rímsky cisár, posledný panovník ešte nerozdelenej rímskej ríše. Vládol od r. 379 so spoluvladármi, od r. 394 do r. 395 sám. Flavius Marcianus (okolo 391 — 457), byzantský cisár, pôvodom z Trácie alebo Ilýrie. Vládol energicky a spravodlivo od r. 450. Basilios I. (panoval v r. 867 — 886), byzantský cisár. Pochádzal z jednoduchej rodiny z okolia Adrianopola, z Makedónskej provincie. Bol schopný panovník, ako i predošlí dvaja.
     </p>
    </div>
    <div class="footnote">
     <p>
      <sup>
       [
       <a class="para" href="#id2504982" name="ftn.id2504982">
        25
       </a>
       ]
      </sup>
      <span class="emphasis">
       <em>
        Chán Krymský Kazy-Girej,
       </em>
      </span>
      vlastne jeho syn Mengli Girej. Panoval ako krymský tatársky chán do r. 1514.
     </p>
    </div>
    <div class="footnote">
     <p>
      <sup>
       [
       <a class="para" href="#id2505106" name="ftn.id2505106">
        26
       </a>
       ]
      </sup>
      <span class="emphasis">
       <em>
        Ako oslušníka
       </em>
      </span>
      (rus.), neposlušníka.
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2505182">
       </a>
       Dejstvo štvrté
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2505213">
        Výstup 1.
       </a>
      </span>
     </dt>
     <dt>
      <span class="sect1">
       <a href="#id2505377">
        Výstup 2.
       </a>
      </span>
     </dt>
     <dt>
      <span class="sect1">
       <a href="#id2505464">
        Výstup 3.
       </a>
      </span>
     </dt>
     <dt>
      <span class="sect1">
       <a href="#id2505577">
        Výstup 4.
       </a>
      </span>
     </dt>
     <dt>
      <span class="sect1">
       <a href="#id2505642">
        Výstup 5.
       </a>
      </span>
     </dt>
     <dt>
      <span class="sect1">
       <a href="#id2505710">
        Výstup 6.
       </a>
      </span>
     </dt>
    </dl>
   </div>
   <p>
   </p>
   <p>
    <span class="emphasis">
     <em>
      (Javisko: miesto pred chrámom Uspenia.)
     </em>
    </span>
    <sup>
     [
     <a class="footnote" href="#ftn.id2505198" name="id2505198">
      27
     </a>
     ]
    </sup>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505213">
        </a>
        Výstup 1.
       </h2>
      </div>
     </div>
    </div>
    <p>
     <span class="emphasis">
      <em>
       Semen a Grigorij Godunovci.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      GRIGORIJ:
      <br/>
      Či to rozum?
      <br/>
      <br/>
      SEMEN:
      <br/>
      Čo zase, Grigorij?
      <br/>
      <br/>
      GRIGORIJ:
      <br/>
      To podivné osvedčenie.
      <br/>
      <br/>
      SEMEN:
      <br/>
      Aké?
      <br/>
      <br/>
      GRIGORIJ:
      <br/>
      Boh mi svedkom, zavolal hlasite,
      <br/>
      Že nebude vo dŕžave mojej
      <br/>
      Ni biedneho, ni osirelého.
      <br/>
      Oddám môjmu i toto národu,
      <br/>
      Dodal, svojou keď potriasol šubou.
      <br/>
      <br/>
      SEMEN:
      <br/>
      To dobrota srdca.
      <br/>
      <br/>
      GRIGORIJ:
      <br/>
      Ba nerozum.
      <br/>
      Chcejúc byť až príliš dobrotivým,
      <br/>
      Stáva príliš sa neopatrným.
      <br/>
      Rozumné to činiť také sľuby,
      <br/>
      Ktoré nikto vyplniť nemôže?
      <br/>
      Kde to cárstvo, kde by ni biedneho
      <br/>
      Nebývalo, ni osirelého?
      <br/>
      Kto učiní všetkých zámožnými?
      <br/>
      Sľuby také prijíma s úchvatom
      <br/>
      Radosti ľud, lež i nehoduje,
      <br/>
      S oklamanej nádeje jarosťou,
      <br/>
      Keď zostávajú nevyplnené.
      <br/>
      Po výchlube jeho môže žiadať
      <br/>
      Každý nahý, aby ho priodial,
      <br/>
      Každý hladný, aby ho nasýtil;
      <br/>
      A kde vezme toľko šúb a chleba?
      <br/>
      Koľko bude v dŕžave holomkov,
      <br/>
      Toľko bude pre Borisa svedkov,
      <br/>
      Že neplní, čo sľúbil tak sväte
      <br/>
      Pri venčaní. Panovníku sluší
      <br/>
      Položiť na vážky každé slovo.
      <br/>
      <br/>
      SEMEN:
      <br/>
      Je skutočne veľmi, veľmi štedrý.
      <br/>
      Úradníkom všetkým a služobným
      <br/>
      Podaroval dvojnásobnú plácu.
      <br/>
      Všetkým hosťom dovolil do roka
      <br/>
      Trhovať bez dane a pošliny.
      <sup>
       [
       <a class="footnote" href="#ftn.id2505268" name="id2505268">
        28
       </a>
       ]
      </sup>
      <br/>
      Všetku v celom gosudarstve sedľač
      <br/>
      Oslobodil na rok od poplatkov.
      <br/>
      <br/>
      GRIGORIJ:
      <br/>
      Škoda len, že pokladnica nie je
      <br/>
      Nádobou tou vdovy sareptanskej,
      <sup>
       [
       <a class="footnote" href="#ftn.id2505278" name="id2505278">
        29
       </a>
       ]
      </sup>
      <br/>
      Ktorá olej liať neprestávala.
      <br/>
      Jeho štedrosť povedie ku zdierstvam.
      <br/>
      Teraz nič, a potom neúnosné
      <br/>
      S neúprosnou bremená prísnosťou.
      <br/>
      <br/>
      SEMEN:
      <br/>
      On nájde si spôsob pokladnicu
      <br/>
      Naplniť bez uhnetenia ľudu.
      <br/>
      Láske všetko možno.
      <br/>
      <br/>
      GRIGORIJ:
      <br/>
      Čakaj, Semen,
      <br/>
      Čo to bude z velikej tej lásky.
      <br/>
      Pod tou jeho tak lahodnou berlou
      <br/>
      Prídu časy Ivana Hrozného.
      <br/>
      <br/>
      SEMEN:
      <br/>
      Z čoho veštíš tak smutnú budúcnosť?
      <br/>
      <br/>
      GRIGORIJ:
      <br/>
      Z toho, že na prestol nesie vinu
      <br/>
      Velikú a zjavnú. Ona splodí,
      <br/>
      Udržovať bude neprestajne
      <br/>
      Podozrivosť v ňom, v iných pohrdu.
      <br/>
      Bo nikoho neoklamal svojím,
      <br/>
      Leda seba samého, pokrytstvom.
      <br/>
      Dobre každý vie, ako si kliesnil
      <br/>
      Ku tej cestu zďaleka hodnosti,
      <br/>
      Ktorú prijať toľmi sa zpečoval.
      <br/>
      Vidí každý, že železnou držal
      <br/>
      Rukou berlu, keď sa tak dal prosiť.
      <br/>
      Známe je, že vyprázdnil k hostinám
      <br/>
      Pokladnicu a k podkupovaniu,
      <br/>
      Keď sa hral na prílišne skromného.
      <br/>
      On sa predo svetom pretvaruje
      <br/>
      A svet pred ním. Akú môže pritom
      <br/>
      Sľubovať si rozumne budúcnosť?
      <br/>
      Ja sa bojím tých otrockých duší,
      <br/>
      Čo zle o ňom myslia, vravia dobre,
      <br/>
      Zatracujú ho a povyšujú.
      <br/>
      Podlosť ho podnáša, podlosť zradí.
      <br/>
      Bez svedomia sa mu plazia u nôh,
      <br/>
      Bez svedomia zradia ho v nesnádzach.
      <br/>
      <br/>
      SEMEN:
      <br/>
      Príchylnosť ku nemu je srdečná.
      <br/>
      Ukázalo sa to pri zbrojení.
      <br/>
      Vystúpilo polmiliónové
      <br/>
      Zo zeme na slovo jeho vojsko.
      <br/>
      Také divy môže len srdečne
      <br/>
      Milovaný ukázať panovník.
      <br/>
      Boris dobre získať vie si srdcia,
      <br/>
      Bo je štedrý, dostupný, láskavý.
      <br/>
      <br/>
      GRIGORIJ:
      <br/>
      To všetko sa v čase zmení krátkom
      <br/>
      A prejde vo vlastnosti opačné.
      <br/>
      Vidno toho počiatky už teraz.
      <br/>
      Bo odkiaľ tá jeho úzkostlivosť
      <br/>
      V poistení sebe budúcnosti?
      <br/>
      Nielen že vzal pod prísahu všetkých
      <br/>
      Bojarov, dvorianov, duchovenstvo,
      <br/>
      Vojsko, stráže, meštianstvo, úradských:
      <br/>
      Lež i písmom sebe dal poistiť,
      <br/>
      Že ho žiadnym nezradia spôsobom,
      <br/>
      Nebudú mu umýšľať na zdravie,
      <br/>
      Ani škodiť jemu čarodejstvom.
      <br/>
      Zaviazal ich doniesť mu o všetkých,
      <br/>
      Ktoré by zbadali, zahovoroch.
      <sup>
       [
       <a class="footnote" href="#ftn.id2505355" name="id2505355">
        30
       </a>
       ]
      </sup>
      <br/>
      Znak dôvery to, Semen? Bojí sa,
      <br/>
      A má slušnú ku tomu príčinu.
      <br/>
      Nemožno tam očakávať vernosť,
      <br/>
      Kde raz zlé o človeku domnenie.
      <br/>
      <br/>
      SEMEN:
      <br/>
      Ty by si do zúfalstva priviedol
      <br/>
      Večným tvojím strašením človeka.
      <br/>
      Na proroctvá však tvoje nič nedám.
      <br/>
      Predpovedal si i to, že Boris,
      <br/>
      Nedosadne nijako prestola;
      <br/>
      A hľa, sedí v plnej na ňom sláve.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505377">
        </a>
        Výstup 2.
       </h2>
      </div>
     </div>
    </div>
    <p>
     <span class="emphasis">
      <em>
       Griška Otrepiev k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      SEMEN:
      <br/>
      Skoro skončia sväté sa obrady?
      <br/>
      <br/>
      OTREPIEV:
      <br/>
      Sú pri konci.
      <br/>
      <br/>
      SEMEN:
      <br/>
      Vostúpme, Grigorij.
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Godunovci odídu.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      OTREPIEV:
      <br/>
      Už predsa raz došiel k cieľu Boris.
      <br/>
      Šiel na Paríž z Moskvy do Kalugy.
      <sup>
       [
       <a class="footnote" href="#ftn.id2505432" name="id2505432">
        31
       </a>
       ]
      </sup>
      <br/>
      Hahaha! Koľko sa ten dal prosiť!
      <br/>
      Múdra to a opatrná hlava.
      <br/>
      Nebude mu to nikto závidieť,
      <br/>
      Čoho on sa tak nesmierne hrozí.
      <br/>
      A to každý vidí však zreteľne.
      <br/>
      Že mu všetko to ide od srdca!
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505464">
        </a>
        Výstup 3.
       </h2>
      </div>
     </div>
    </div>
    <p>
     <span class="emphasis">
      <em>
       Nikolská k predošlému.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      OTREPIEV:
      <br/>
      Ha! Tu zase zlé moje svedomie.
      <br/>
      <br/>
      NIKOLSKÁ:
      <br/>
      Ja zase tu, Griška.
      <br/>
      <br/>
      OTREPIEV:
      <br/>
      Mohla by si
      <br/>
      Prepadnúť sa aspoň na stotisíc
      <br/>
      Niže pekla míľ, dravá vlčica.
      <br/>
      <br/>
      NIKOLSKÁ:
      <br/>
      A ty krotký, nevinný baránok.
      <br/>
      <br/>
      OTREPIEV:
      <br/>
      Daj mi pokoj aspoň v dome božom.
      <br/>
      <br/>
      NIKOLSKÁ:
      <br/>
      Zakázal si na bráne pustiť ma
      <br/>
      Do kláštora.
      <br/>
      <br/>
      OTREPIEV:
      <br/>
      Áno, zakázal som.
      <br/>
      Neslobodno ti viac chodiť ku mne.
      <br/>
      <br/>
      NIKOLSKÁ:
      <br/>
      Ale Švábke slobodno, podliaku
      <br/>
      Neuznalý? Znám ja cesty tvoje.
      <br/>
      Keď hladoval, Nikolská mu bola
      <br/>
      Dobrá; keď je sýty, teda Švábka.
      <br/>
      Podkúrim ja tebe, nevďačníku!
      <br/>
      Poviem všetko archimandritovi.
      <br/>
      <br/>
      OTREPIEV:
      <br/>
      Ty?
      <br/>
      <br/>
      NIKOLSKÁ:
      <br/>
      Ja, ja, ja! Poviem, veru poviem.
      <br/>
      <br/>
      OTREPIEV:
      <br/>
      Čuj! Ja prídem ešte raz ku tebe.
      <br/>
      <br/>
      NIKOLSKÁ:
      <br/>
      Aká milosť! Oči ti vydriapem,
      <br/>
      Obarím ťa, metlou ťa vybijem;
      <br/>
      Ty, čo sa za peniaze modlievaš,
      <br/>
      Chodíš za mzdu na božiu panštinu.
      <sup>
       [
       <a class="footnote" href="#ftn.id2505522" name="id2505522">
        32
       </a>
       ]
      </sup>
      <br/>
      <br/>
      OTREPIEV:
      <br/>
      Naučila si sa odo matky
      <br/>
      Začitovať?
      <sup>
       [
       <a class="footnote" href="#ftn.id2505534" name="id2505534">
        33
       </a>
       ]
      </sup>
      <br/>
      <br/>
      NIKOLSKÁ:
      <br/>
      Čo teba do toho?
      <br/>
      <br/>
      OTREPIEV:
      <br/>
      Iďže teda, začítaj si chrbát
      <br/>
      Predo palicovým krupobitím.
      <br/>
      Bo ťa vpravde omlátim ako snop,
      <br/>
      odrežem ti vrkoč a zasmolím
      <br/>
      Hlavu, potom však uskočím takto.
      <br/>
      <span class="emphasis">
       <em>
        (Odstrčiac ju, odíde rýchle.)
       </em>
      </span>
      <br/>
      <br/>
      NIKOLSKÁ:
      <br/>
      Naženieš ty mne istotne strachu!
      <br/>
      Bo nič snadnejšieho ako s popom.
      <br/>
      Svetský ti dá v leb a vystrčí ťa;
      <br/>
      Pop však musí chlácholiť a platiť.
      <br/>
      Popa dorvať
      <sup>
       [
       <a class="footnote" href="#ftn.id2505557" name="id2505557">
        34
       </a>
       ]
      </sup>
      znamená dochytiť
      <br/>
      Dojnú kravu. Teraz preč, bo ide
      <br/>
      Mešťanosta Tučkov a Morozov.
      <br/>
      <span class="emphasis">
       <em>
        (Odíde.)
       </em>
      </span>
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505577">
        </a>
        Výstup 4.
       </h2>
      </div>
     </div>
    </div>
    <p>
     <span class="emphasis">
      <em>
       Tučkov a Morozov. (So zlatými misami. Na jednej smidka chleba a soľ, na druhej
          července.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      TUČKOV:
      <br/>
      Bude z neho výtečný panovník.
      <br/>
      Na púhu vesť, že on vyvolený,
      <br/>
      Prchli z ruských Tatári predielov.
      <br/>
      <br/>
      MOROZOV:
      <br/>
      Ľahko prchnúť, keď ich tam nebolo.
      <br/>
      Stvorila ich povesť, povesť sfúkla.
      <br/>
      <br/>
      TUČKOV:
      <br/>
      Čo povedáš, Morozov?
      <br/>
      <br/>
      MOROZOV:
      <br/>
      Priatelia
      <br/>
      Borisovi pustili zvesť lživú
      <br/>
      O vtrhnutí tatárskeho chána,
      <br/>
      Aby bol tým skorej vyvolený
      <br/>
      A aby sa mohli potom chlúbiť,
      <br/>
      Že odplašil púhym vraha menom.
      <br/>
      <br/>
      TUČKOV:
      <br/>
      Podozrenie.
      <br/>
      <br/>
      MOROZOV:
      <br/>
      Svätá pravda, Tučkov.
      <br/>
      Je to samá lož, klam a pokrytstvo.
      <br/>
      Mnieš, že Boris skutočne pohŕdal
      <br/>
      Cárskym vencom?
      <br/>
      <br/>
      TUČKOV:
      <br/>
      Videli sme očmi.
      <br/>
      <br/>
      MOROZOV:
      <br/>
      A prečo dal zmárniť Dimitrija?
      <br/>
      Prečo Uglič podvrátil nevinný?
      <br/>
      Prečo vedel ostrihať cáricu
      <br/>
      Marfu, vrhnúť Nahých do žalárov?
      <br/>
      Prečo tak oštedril Volochovu.
      <br/>
      I podlú rodinu Biťagovských?
      <br/>
      Prečo vtiahol vo kláštor Irinu?
      <br/>
      To všetko viac zasluhuje viery,
      <br/>
      Nežli jeho vo Novodevičom
      <br/>
      Kláštore zahrané komédie.
      <br/>
      <br/>
      TUČKOV:
      <br/>
      Nech tam bude. Dosť na tom, že Boris
      <br/>
      Veľké budí o sebe nádeje.
      <br/>
      Je milovník náuk, pracovitý,
      <br/>
      Mierny, štedrý, striezlivý, nábožný,
      <br/>
      Umný, dobrý otec, dobrý manžel.
      <br/>
      Vynasnažuje sa osvietiť zem,
      <br/>
      Vábi ku nám učených cudzincov,
      <br/>
      Kupcov, umelcov, remeselníkov.
      <br/>
      Má povesť za hranicami dobrú.
      <br/>
      Chvália cudzí ho učení ľudia,
      <br/>
      Panovníci želajú mu šťastia.
      <br/>
      Zdar sprevádza všetky jeho kroky.
      <br/>
      Pod ním bude Rus blahodejstvovať.
      <br/>
      <br/>
      MOROZOV:
      <br/>
      Daj to bože, ale ja sa bojím.
      <br/>
      Keď zapadol, a nie keď svitá deň,
      <br/>
      Má sa jeho história písať.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505642">
        </a>
        Výstup 5.
       </h2>
      </div>
     </div>
    </div>
    <p>
     <span class="emphasis">
      <em>
       Ščekin a mešťania k predošlým.
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      ŠČEKIN:
      <br/>
      Panovanie to bude nešťastné.
      <br/>
      Pri pomaziavaní svätou myrhou
      <sup>
       [
       <a class="footnote" href="#ftn.id2505669" name="id2505669">
        35
       </a>
       ]
      </sup>
      <br/>
      Lampa sama od seba vyhasla.
      <br/>
      Znamenia sa dejú i na nebi.
      <br/>
      Dnes sa slnce vykatilo rudé
      <br/>
      Na oblohu.
      <sup>
       [
       <a class="footnote" href="#ftn.id2505692" name="id2505692">
        36
       </a>
       ]
      </sup>
      <br/>
      <br/>
      MEŠŤANIA:
      <br/>
      To znamená vojnu.
      <br/>
      Otec vyhral na udatnosť tvoju
      <br/>
      Stávku. Prijmi maličký za to dar.
      <br/>
     </p>
    </div>
    <p>
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2505710">
        </a>
        Výstup 6.
       </h2>
      </div>
     </div>
    </div>
    <p>
     <span class="emphasis">
      <em>
       Semen, Ivan a Grigorij Godunovci, Vasilij a Dimitrij Šujskí, Bielsky, Romanov,
          Mstislavský, Jób, Boris Godunov, Mária, Fedor, Ksenia, Ekaterina, Maržeret a Rózen k
          predošlým. (Mstislavský vysype Borisovi na hlavu z misy peniaze.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      MSTISLAVSKÝ:
      <br/>
      Štedrá ruka božia obsyp teba,
      <br/>
      Ty Rosiu všetkým požehnaním.
      <br/>
      <br/>
      TUČKOV:
      <br/>
      <span class="emphasis">
       <em>
        (na kolenách pred Borisom).
       </em>
      </span>
      <br/>
      Hlava všetkých miest vo svätej Rusi,
      <br/>
      Sídlo vlády, Moskva, víta svojho
      <br/>
      Chlebom, soľou vďačne panovníka.
      <br/>
      <br/>
      MOROZOV:
      <br/>
      <span class="emphasis">
       <em>
        (kľakne tiež).
       </em>
      </span>
      <br/>
      A odnáša mu skromný dar na znak,
      <br/>
      Že imanie i životy naše
      <br/>
      Náležajú tebe, gosudare.
      <br/>
      <br/>
      BORIS:
      <br/>
      Chlieb, soľ mesta môjho sídelného
      <br/>
      Prijímam na znamenie, že bude
      <br/>
      Podo zvláštnou mojou stáť ochranou.
      <br/>
      <span class="emphasis">
       <em>
        (Zje omrvinku chleba omočenú do soli.)
       </em>
      </span>
      <br/>
      Dary však od nikoho neberiem.
      <br/>
      Mne je milšie zlato v rukách verných
      <br/>
      Poddaných než v cárskej pokladnici.
      <br/>
      <br/>
      VŠETCI:
      <br/>
      Sláva gosudaru Borisovi!
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Tučkov a Morozov vstanú.)
      </em>
     </span>
    </p>
    <p>
    </p>
    <p>
    </p>
    <div class="literallayout">
     <p>
      BIELSKY:
      <br/>
      A ja mám to šťastie, priniesť prvú
      <br/>
      Dobrú zvesť novému gosudaru.
      <br/>
      Vojejkov náš zničil sibírskeho
      <br/>
      Tatárskeho cárika Kučjuma.
      <br/>
      <br/>
      BORIS:
      <br/>
      Beriem zvesť túto potešiteľnú
      <br/>
      Za záloh šťastného panovania.
      <br/>
      <br/>
      VŠETCI:
      <br/>
      Mnohé letá! Sláva! Mnohé letá!
      <br/>
      <br/>
      JÓB:
      <br/>
      Bojari, mešťania! Boh nám doprial
      <br/>
      Panovníka múdreho, šťastného,
      <br/>
      Ktorý novú založí v Rosii
      <br/>
      Panujúcu dedične rodinu.
      <br/>
      Slušná teda vec, aby sme tento
      <br/>
      Pamätný deň zasvätili bohu.
      <br/>
      Nech nám bude naveky sviatočným.
      <br/>
      <br/>
      VŠETCI:
      <br/>
      Sláva gosudaru Borisovi!
      <br/>
      Sláva. Sláva!
      <br/>
     </p>
    </div>
    <p>
    </p>
    <p>
     <span class="emphasis">
      <em>
       (Potriasajú čiapkami; opona spadne.)
      </em>
     </span>
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2505198" name="ftn.id2505198">
        27
       </a>
       ]
      </sup>
      <span class="emphasis">
       <em>
        Pred chrámom Uspenia
       </em>
      </span>
      v Moskve, viď vyššie.
     </p>
    </div>
    <div class="footnote">
     <p>
      <sup>
       [
       <a class="para" href="#id2505268" name="ftn.id2505268">
        28
       </a>
       ]
      </sup>
      Colného poplatku.
     </p>
    </div>
    <div class="footnote">
     <p>
      <sup>
       [
       <a class="para" href="#id2505278" name="ftn.id2505278">
        29
       </a>
       ]
      </sup>
      <span class="emphasis">
       <em>
        Nádobou tou vdovy sareptanskej,
       </em>
      </span>
      naráža sa na starozákonný príbeh za proroka Elizea.
     </p>
    </div>
    <div class="footnote">
     <p>
      <sup>
       [
       <a class="para" href="#id2505355" name="ftn.id2505355">
        30
       </a>
       ]
      </sup>
      Sprisahaniach.
     </p>
    </div>
    <div class="footnote">
     <p>
      <sup>
       [
       <a class="para" href="#id2505432" name="ftn.id2505432">
        31
       </a>
       ]
      </sup>
      <span class="emphasis">
       <em>
        Šiel na Paríž z Moskvy do Kalugy.
       </em>
      </span>
      Kaluga je mesto od Moskvy na juhozápad (vzdušná čiara asi 180 km). Túto pomerne krátku vzdialenosť možno prekonať najkratšou cestou, ale možno ísť najprv z Moskvy do — Paríža a potom cez Paríž do Kalugy. Boris Godunov urobil podobne, keď nešiel za vytúženým cárskym trónom najkratšou cestou, ale nemožne dlhými a zbytočnými (pre iných beztak priezračnými) okľukami.
     </p>
    </div>
    <div class="footnote">
     <p>
      <sup>
       [
       <a class="para" href="#id2505522" name="ftn.id2505522">
        32
       </a>
       ]
      </sup>
      <span class="emphasis">
       <em>
        Chodíš za mzdu na božiu panštinu,
       </em>
      </span>
      ironické porovnanie. Panštinou sa rozumie chodenie nevoľníkov robotovať zadarmo „na panské“.
     </p>
    </div>
    <div class="footnote">
     <p>
      <sup>
       [
       <a class="para" href="#id2505534" name="ftn.id2505534">
        33
       </a>
       ]
      </sup>
      <span class="emphasis">
       <em>
        Naučila si sa odo matky začitovať?
       </em>
      </span>
      Žofia Nikolská je totiž dcéra Evy Nikolskej, zariekačky, známej z predošlej hry Ubitie Dimitrija.
     </p>
    </div>
    <div class="footnote">
     <p>
      <sup>
       [
       <a class="para" href="#id2505557" name="ftn.id2505557">
        34
       </a>
       ]
      </sup>
      <span class="emphasis">
       <em>
        Popa dorvať,
       </em>
      </span>
      uchytiť, zdrapiť.
     </p>
    </div>
    <div class="footnote">
     <p>
      <sup>
       [
       <a class="para" href="#id2505669" name="ftn.id2505669">
        35
       </a>
       ]
      </sup>
      <span class="emphasis">
       <em>
        Pri pomaziavaní svätou myrhou.
       </em>
      </span>
      Myrha je klovitá šťava, ktorá vyteká z kra Balsamodendron myrrha (pravá myrha), rastúceho v Arábii a v Afrike, na vzduchu tuhne v priesvitnú hmotu. To je preslávená myrha, používaná Rimanmi, aby dodala vínu ľúbeznú vôňu. Inak ju pridávali k masti, ktorou si natierali vlasy, aby pekne voňaly. Pre túto vlastnosť sa používala myrha i pri korunovaniach panovníkov.
     </p>
    </div>
    <div class="footnote">
     <p>
      <sup>
       [
       <a class="para" href="#id2505692" name="ftn.id2505692">
        36
       </a>
       ]
      </sup>
      <span class="emphasis">
       <em>
        Dnes sa slnce vykatilo rudé na oblohu.
       </em>
      </span>
      Vyhuplo sa, vykotúľalo červené na obzor.
     </p>
    </div>
   </div>
  </div>
 </body>
</html>
