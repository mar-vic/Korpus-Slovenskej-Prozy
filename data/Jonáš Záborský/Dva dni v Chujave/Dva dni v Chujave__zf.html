<html>
 <body>
  <div class="chapter" lang="sk">
   <div class="titlepage">
    <div>
     <div>
      <h2 class="title">
       <a name="id2578219">
       </a>
       Deň škaredý
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2578230">
        I
       </a>
      </span>
     </dt>
     <dt>
      <span class="sect1">
       <a href="#id2578858">
        II
       </a>
      </span>
     </dt>
     <dt>
      <span class="sect1">
       <a href="#id2579302">
        III
       </a>
      </span>
     </dt>
     <dt>
      <span class="sect1">
       <a href="#id2579430">
        IV
       </a>
      </span>
     </dt>
     <dt>
      <span class="sect1">
       <a href="#id2579653">
        V
       </a>
      </span>
     </dt>
     <dt>
      <span class="sect1">
       <a href="#id2579838">
        VI
       </a>
      </span>
     </dt>
     <dt>
      <span class="sect1">
       <a href="#id2580113">
        VII
       </a>
      </span>
     </dt>
     <dt>
      <span class="sect1">
       <a href="#id2580273">
        VIII
       </a>
      </span>
     </dt>
     <dt>
      <span class="sect1">
       <a href="#id2580451">
        IX
       </a>
      </span>
     </dt>
     <dt>
      <span class="sect1">
       <a href="#id2580676">
        X
       </a>
      </span>
     </dt>
     <dt>
      <span class="sect1">
       <a href="#id2580889">
        XI
       </a>
      </span>
     </dt>
     <dt>
      <span class="sect1">
       <a href="#id2581048">
        XII
       </a>
      </span>
     </dt>
     <dt>
      <span class="sect1">
       <a href="#id2581181">
        XIII
       </a>
      </span>
     </dt>
     <dt>
      <span class="sect1">
       <a href="#id2581324">
        XIV
       </a>
      </span>
     </dt>
     <dt>
      <span class="sect1">
       <a href="#id2581432">
        XV
       </a>
      </span>
     </dt>
     <dt>
      <span class="sect1">
       <a href="#id2581653">
        XVI
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578230">
        </a>
        I
       </h2>
      </div>
     </div>
    </div>
    <p>
    </p>
    <p>
     Nech nedrží niže svojej hodnosti čitateľ, navyknutý na samých firštov,
     <sup>
      [
      <a class="footnote" href="#ftn.id2578244" name="id2578244">
       1
      </a>
      ]
     </sup>
     grófov, barónov, markízov, bankárov a ich vyvoštené paláce, potom na
            skvostné mestá s ich vysočiznými domami, vydláždenými a plynom osvietenými ulicami,
            hlučnými námestiami; nech nedrží niže svojej hodnosti vstúpiť raz na jeden deň v
            myšlienkach i do biednej Chujavy, v akej snáď i sám telesne prebývať ráči.
    </p>
    <p>
     Rok, do ktorého prítomná povesť padá, bol 1865, keď už Bach so svojím cudzozemským
            úradníctvom a so svojou rovnoprávnosťou všetkých s výlučným panovaním Nemcov
     <sup>
      [
      <a class="footnote" href="#ftn.id2578281" name="id2578281">
       2
      </a>
      ]
     </sup>
     vygazdoval a uhorskí Slováci mali svoje domorodé, samovolené vrchnosti,
     <sup>
      [
      <a class="footnote" href="#ftn.id2578299" name="id2578299">
       3
      </a>
      ]
     </sup>
     samých plnokrvných, zo slovenských rodičov narodených Maďarov.
    </p>
    <p>
     Čestní chujavskí sedliaci stoja s richtárom na hradskej ceste, od ktorej trochu nabok
            čuší medzi zelenými stromami Chujava, s vyčnievajúcim Kobzayho a menším židovským
            kaštieľom. Všetci majú na hlavách širáky, na bedrách veličizné remenné opasky, na nohách
            až po kolená vysoké čižmy, na drieku krátke košieľky s rozpustenými rukávmi, nohavice z drelichu
     <sup>
      [
      <a class="footnote" href="#ftn.id2578339" name="id2578339">
       4
      </a>
      ]
     </sup>
     na remeň, na prsiach červeným vyšívané lajblíky. Len vysoký chudorľavý
            Lipnický je bosý a bez lajblíka. Hlava sa mu trasie, ako čoby vždy dačo schvaľoval alebo
            zapieral. Trasú sa mu i nohy i ruky, keď ich podvihne. Na príčine je planý krčmár, že mu
            dnes pálenku na úver nedal. Bo u Lipnického tremula len vtedy prestane, keď holbičku
            buchne do seba. Najbližší v lumpáckom výzore je mu Humenský. Čižmy ani jeho neomínajú a
            partica z vetchého klobúka visí mu po kusoch na plecia. A predsa tento spustlý muž
            chodil za štyri roky do latinských škôl. Je nevrlý, bo i jeho pripravila židovská
            neprajnosť o obyčajné raňajky. Za ním nasleduje územčistý, ale širokoplecí muž. Má cez
            plecia prehodený nový kožuch, ale nohavice samá záplata a jedna z týchto sa opála
            odpáraná práve na samom zadku. To je najdrzejší v celej obci korheľ, nestydatý Kožuch.
            Blčí mu i teraz lieh z tučnej červenej tvári. Zajac, tiež územčistý chlapík, s opičou
            tvárou, bývalý husár, teraz dedinský šašo a ošemeta, tiež milovník krčiem, vyznačoval sa
            svojimi krpcami. Trčala mu z nich na piaď slama. Ostatní môžu byť oblečení ako sú. Veď
            už sedemnásť rokov tomu, čo panština prestala.
     <sup>
      [
      <a class="footnote" href="#ftn.id2578379" name="id2578379">
       5
      </a>
      ]
     </sup>
     Najparádnejší však zo všetkých je richtár Hučko. Na ňom všetko nové a čisté.
            Má síce len pol úreku,
     <sup>
      [
      <a class="footnote" href="#ftn.id2578396" name="id2578396">
       6
      </a>
      ]
     </sup>
     ale pálenku nepije. Pre túto zriedkavú vlastnosť ocitla sa v jeho ruke i
            palica richtárska, hoc je ešte muž mladý.
    </p>
    <p>
     Čakajú na príchod slúžneho a cestovného pána, majúc odovzdať stolici navozené kôpky
            štrku.
    </p>
    <p>
     Vrava medzi nimi je hlučná. Najmenej zo všetkých hovorí richtár, najviac Kožuch.
            Tento korheľ rád majstroval každého, drkotal vždy, čo mu slina priniesla na jazyk, bol
            dosť drzý postaviť sa i vrchnosti. Bol by mohol platiť za ochrancu pravdy, platil však
            len za prvého bezočivca a podliaka v obci, ktorý už kúty všetkých žalárov povytieral, s
            každým sa vadil, hrdloval, i vlastnú matku za vlasy povláčil, pritom i kradol. Mlel
            ústami a robil oškrdy, rehotal sa, prekáral každého i podnapitý Zajac so slameným
            ostrohami.
    </p>
    <p>
     Jazyky týchto ošemetníkov rozviazaly sa zvlášť vtedy, keď zočili sedliaci dva
            prichádzajúce vozíky. Napred hádali, či ide slúžny sám?
    </p>
    <p>
     „Nie,“ rozhodol Kožuch.
    </p>
    <p>
     Slúžny sedí na vozíku a ohliada sa okolo s podoprenými bokmi, tak, ako čoby sa
            opytoval: „Kde ešte druhý svet pre mňa? Tohoto mi málo.“ Nadul sa pritom a ukázal veliké
            fúzy.
    </p>
    <p>
     „To nie je jeho postava,“ prisvedčil Zajac, skrčiac sa napoly.
    </p>
    <p>
     „Nepovedám?“ vykríkol za tým čoskoro. „To pán s velikým nosom.“ Tak nazývali
            pomocníka slúžneho, pre jeho neobyčajne veliký nos, do ktorého prchal ustavične čierny
            tabak, i začali ho otrepávať.
    </p>
    <p>
     „Ta taký,“ ukázal Kožuch somárske uši. „Bol taký žiak, že pre neho školské roky boly
            samé prázdniny. Utekal domov ako plané prasa s poľa. Otec mu vždy sľuboval, že ho dá za
            svinského pastiera. A teraz, hľa! Pri všetkých prevratoch, či Nemci panujú, či Maďari,
            on v úrade.“
    </p>
    <p>
     „Páni majú s panským žobrákom poľutovanie,“ odpľul s kyslou tvárou Humenský. „Prišiel
            na mizinu pre parádnicu ženu. Kapitula pustila jeho majetok na bubon. Aby nezahynul
            hladom, pchajú ho páni pri každej premene do úradu.“
    </p>
    <p>
     „Terajší jeho úrad nie ,stoličný‘,“ protirečil Pelechavý, muž chudobne odetý, ale
            prvý boháč v obci, bo i najväčší skrbec. „Slúžny si ho len sám vzal za pomocníka. Platí
            mu zo svojho mešca, aby chodil za neho po ochodzi
     <sup>
      [
      <a class="footnote" href="#ftn.id2578504" name="id2578504">
       7
      </a>
      ]
     </sup>
     ako kočujúca spravodlivosť, keď on dozerá na svojich panštiarov alebo
            poľuje. Čo mu chýba, doháňa mu z nášho.“
    </p>
    <p>
     „A trubač tomu rozumie,“ ozval sa Bučak, jediný medzi sedliakmi, ktorý nosil bajúzy,
            lebo býval vojakom, ináč tvár sprostá, mravy samá neokresaná hrubosť. „Kam príde, všade
            sdiera nestydate, ako čoby mu teraz sedliaci mali nahradiť, čo premárnil. Bojím sa, že
            ani k nám darmo nejde, ten bankrot.“
    </p>
    <p>
     Zajac vysmieval sa z jeho vozíka a pohoniča, Maďara v kučme a bunde. „Hotový
            strachopud do konopí,“ rehotal sa, „ja jeho Boha!“
    </p>
    <p>
     „A tie škapky,“ smial sa Kožuch, „pravé maďarské tátoše. Prisahám Bohu, horšie od
            mojich.“
    </p>
    <p>
     Dostalo sa i cestovnému pánovi,
     <sup>
      [
      <a class="footnote" href="#ftn.id2578551" name="id2578551">
       8
      </a>
      ]
     </sup>
     sediacemu na druhom vozíku, ktorého pre jeho plachý pohľad len stydlivou
            Zuzankou nazývali. „Má celé tri slivy,“ rehotal sa Zajac, „a polpiatej brázdy zdedil po
            otcovi.“
    </p>
    <p>
     „Ale je majster vo svojom remesle,“ smial sa Kožuch, „a vynašiel i dačo nového. Nemci
            vynašli spôsob stlať cesty železom, on slamou.“
    </p>
    <p>
     „Už ozaj,“ uškrnul sa zasmušilý Bučak. „Sotva zaujal úrad nový cestovný pán, už mu
            šlo z každej obce po jednom voze slamy. Že sa to nehanbí takej žobračky!“
    </p>
    <p>
     „Cesty teraz už len vtedy budú dobré,“ vtipkoval Zajac, „keď sa vystelú slamou.“
    </p>
    <p>
     „A keď skutočne bude tak!“ pokýval hlavou richtár Hučko. „Mohli by sme i my odviezť
            tých dakoľko otiep ako iné obce. Uvidíte, že to zaplatíme.“
    </p>
    <p>
     Tak posudzovali sedliaci pánov, blížiacich sa na vozíkoch. Pri tom všetkom složili
            klobúky s pokorou, keď ešte boli vzdialení na dohodenie kameňa, i vysoký, kydavý pán s
            velikým nosom, i nízky, chudučký cestovný pán s maličkou zahanbenou tváričkou.
    </p>
    <p>
     Príduc k sedliakom bez pozdravenia, dali sa hneď ohliadať kôpky štrku. Len Maďar v
            koženej bunde a hajdúch v červených nohaviciach zostali na vozíku.
    </p>
    <p>
     Maďar, keď zbadal, že si ho sedliaci zvedave a s utajeným smiechom ohliadajú,
            vyplazil na nich jazyk: „Nikdy ste také čudo, ebadta Tótja,
     <sup>
      [
      <a class="footnote" href="#ftn.id2578624" name="id2578624">
       9
      </a>
      ]
     </sup>
     nevideli?“
    </p>
    <p>
     Zajac sa zarehotal hlasite: „Nem hneválni, pán Maďar,
     <sup>
      [
      <a class="footnote" href="#ftn.id2578641" name="id2578641">
       10
      </a>
      ]
     </sup>
     nem hneválni, bo hriech.“
    </p>
    <p>
     Vysoký pán s velikým nosom kráčal nemo shrbený od kôpky ku kôpke. Len do nosiska
            pchal podchvíľou čierny tabak a potom ho vydúval do ohavne zašpinenej plátennej šatky.
            Pre toto ustavičné zapchávanie fafáka hovoril kydavý muž, ako kto má nátchu. Cestovný
            hanil kôpky. Hneď neuderili mieru, hneď štrk bol planý.
    </p>
    <p>
     Zprvu to bolo len hľadané hanenie, ale potom prišli ku kôpkam, ktoré skutočne sotva
            polovicu miery uderily „Aha, už ich mám,“ zaplesala duša v stydlivej Zuzanke.
    </p>
    <p>
     Nájduc skutočnú príčinu, žiadal vyslovenie pokuty; a pán s velikým nosom, nelenivý,
            určil ju v tridsiatich zlatých.
    </p>
    <p>
     „Dobre, pán veľkomožný,“ ozve sa richtár Hučko, „ale to netýka sa nás sedliakov, bo
            chybné kôpky sú panské, tieto pána veľkomožného Kobzayho a tieto pána veľkomožného
            Schelma.“
    </p>
    <p>
     To trochu zmiatlo i stydlivú Zuzanku i pána s velikým nosom. Postúpili na stranu a
            shovárali sa tichunko. Pán s velikým nosom radil dať pokoj, bo práve mal byť Kobzayho
            hosťom: ale cestovný stál na pokutovaní obce. Aby kočujúca spravodlivosť bola
            ochotnejšia, dodal, aby pokutu vybral pre seba. To sa neminulo s účinkom. Pán s velikým
            nosom sa osvedčil, že csakugyan
     <sup>
      [
      <a class="footnote" href="#ftn.id2578707" name="id2578707">
       11
      </a>
      ]
     </sup>
     štróf zaplatí, izé, gmina
     <sup>
      [
      <a class="footnote" href="#ftn.id2578720" name="id2578720">
       12
      </a>
      ]
     </sup>
     pod štrnástimi dňami a dodal s dôrazom, že musí byť oddaný jemu do ruky.
    </p>
    <p>
     Užasnutí sedliaci šepcú, štuchajú do richtára. Tento sa teda táže: „Mám teda pokutu
            vybrať od pánov?“
    </p>
    <p>
     „Ja ti nepovedám,“ okríkol ho pán s velikým nosom, „od koho máš vybrať. Povedám len,
            že štróf zaplatí gmina. A s tým dosť. Viac ani slova.“
    </p>
    <p>
     „Dobre, pán veľkomožný,“ pokoril sa podľa svojej obyčaje ulíhavý richtár. Ale
            sedliaci kývali hlavami a odpľúvali. Kožuch sa ozval hlasite: „Ja, prisahám Bohu, za
            pánov neplatím.“
    </p>
    <p>
     Sudcovia sa stavali, ako by nič neboli počuli, sadli na vozíky a rozišli sa. Stydlivá
            Zuzanka šla hradskou cestou ďalej, pán s velikým nosom obrátil sa k Chujave a prikázal
            sedliakom nasledovať ho.
    </p>
    <p>
     Títo teda šli za vozíkom, kľajúc tejto kočujúcej spravodlivosti a všetkým pánom
            vôbec.
    </p>
    <p>
     „Ja som hneď povedal, že bude zle,“ riekol Kožuch, „náhle tú uhorskú zástavu zo
            stoličného domu vyvesili.“
    </p>
    <p>
     „A náhle uviedli zase tú maďarčinu,“ dodal Bučak. „Panská reč, panská spravodlivosť.“
    </p>
    <p>
     Dali sa potom vychvaľovať roku 1860 postupne vyhnaných Nemcov. Ale richtár ich
            ohriakol: „Dajte pokoj! Dosť sme sa nareptali na nich a smiali sme sa, keď spievali
            páni: ,Huncút Nemec.‘ Nám by ani Boh nevyhovel.“
    </p>
    <p>
     „Ty vždy s pánmi,“ sekol ho Kožuch, „nás nebrániš, ústa za nás neotvoríš, na všetko
            kýveš hlavou ako káčer.“ Odpľul a sedliaci mu prisvedčovali, najmä Humenský, ktorý
            Hučkovo richtárenie považoval za svoju najväčšiu krivdu. Ako by i nie? On, písmák a
            latinák je v obci nič a taký krížikár, taký chlapčisko, richtár.
    </p>
    <p>
     Tento bodol hnevne paličkou do zeme: „Povinnosť svoju znám a plním, kde môžem. Čelom
            do steny bije blázon. Vidíte, že páni držia spolu ako reťaz. Bohatí vypustili na nás
            rotu hladošov a títo nás neľutujú. Myslia si: čokoľvek im necháme, vezmú židia; teda len
            ber! Žijeme ako hovädá, nuž zachádzajú s nami ako s hovädami. Povedal som sám i teraz.
            Bolo dať tej stydlivej Zuzanke po páru otiep, ta by nás teraz neboli zodreli.“
    </p>
    <p>
     „Ja pokutu tú neplatím,“ tvrdil znovu, prisahal a bil sa do pŕs Kožuch. To isté činil
            i hrubý Bučak a skrbný Pelechavý.
    </p>
    <p>
     „Ba veru platíte,“ mrštil richtár paličkou. „I zbijú ťa i plakať ti nedajú. Počuli
            ste to lživé osvedčenie tej priepasti nespravodlivosti. Vždy tvrdí len svoje, že štróf
            platí gmina. Kto je to tá gmina? Vie on dobre, že ma i pán i žid vystrčí, keď prídem
            pýtať od neho pokutu.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2578858">
        </a>
        II
       </h2>
      </div>
     </div>
    </div>
    <p>
    </p>
    <p>
     S takýmito rečami prišli ku krčme pri hradskej ceste, odkiaľ viedla bočná cesta do
            Chujavy, blízkej na dve strelenia.
    </p>
    <p>
     Predo dvermi stála cudzia obstarná ženština v rúchu dlhom, lež vetchom a biednom.
            Táto sa priblížila s pokorou k pánu richtárovi a prosila o dovolenie zahrať večer
            komédiu s pumprlíkmi. „Dobrá žena,“ uškrnul sa richtár, „máme my tu dosť komédií, každý
            deň inakšiu; ale už len hrajte, ak chcete.“ Ostatní vbehli do krčmy potúžiť sa a potom
            sa vhrnuli do dvora Kobzayho. Vstúpili s obnaženými hlavami, s nimi aj staručký
            evanjelický učiteľ, súčasne zapisovateľ obce, Koreň.
    </p>
    <p>
     Panstvo už sedelo na povýšenom, krytom predverí so štyrmi stĺpmi. Pán s velikým
            nosom, Kobzay a evanjelický farár Čulík sedeli pri okrúhlom jedľovom stole na sieťových
            stoličkách. Pred nimi stál súdočok dohánu a sklenička likéru s kališkami. Úradník
            Rozumovský fajčil dymku trochu stranou. Okolo neho všetečil chlapček a dve malé
            dievčatká s lútkami.
    </p>
    <p>
     Pochvíli ozve sa, smrknúc tabak, pán s velikým nosom: „Slúchajte, nebože! Ja som
            dnes, föképen, nato prišiel,
     <sup>
      [
      <a class="footnote" href="#ftn.id2578908" name="id2578908">
       13
      </a>
      ]
     </sup>
     miesto veľkomožného pána föszolgabíróva, aby som ustálil, izé, elöleges
            költségvetés pre gminu. Rozumiete?“
    </p>
    <p>
     „Ba veru nerozumieme,“ ozval sa richtár.
    </p>
    <p>
     Pán s velikým nosom pukol si prstom na maľovanú tabačnicu: „Nerozumieme, nerozumieme!
            Tak je to, keď sa len tú sprostú slovenčinu učíte v škole.“
    </p>
    <p>
     „Pekná pochvala pre učiteľa!“ doplnil narušenie Kobzay, „keď potom ,sprostáci‘ ani
            slávnych megyei tisztov
     <sup>
      [
      <a class="footnote" href="#ftn.id2578948" name="id2578948">
       14
      </a>
      ]
     </sup>
     nerozumejú.“
    </p>
    <p>
     „Počujete?“ šepol učiteľ Koreň sedliakom. „Prečo sa neučíte reč pánov?“
    </p>
    <p>
     Na povýšenom predodverí hodil farár Čulík hnevne rukou, potom šepol Kobzaymu: „Musel
            by napred sám učiteľ maďarsky vedieť.“
    </p>
    <p>
     A Kobzay nato: „Ukážeme mu cestu z Chujavy.“
    </p>
    <p>
     Pán s velikým nosom takto ráčil vysvetliť vec sprostákom: „Költségvetés, to je, izé,
            nech povedia, pán farár, čo.“
    </p>
    <p>
     „Rozpočet kelčíkov,“ ozval sa Čulík hrdo.
    </p>
    <p>
     „Tak jest,“ prisvedčil pán s velikým nosom, „rozpočet kelčíkov. Vysoký
            helytartótanács ráčil elrendelovať,
     <sup>
      [
      <a class="footnote" href="#ftn.id2578996" name="id2578996">
       15
      </a>
      ]
     </sup>
     aby sa kelčíky
     <sup>
      [
      <a class="footnote" href="#ftn.id2579014" name="id2579014">
       16
      </a>
      ]
     </sup>
     gminy nakoľko len možno snížily.“
    </p>
    <p>
     „Veru dobre, pán veľkomožný,“ prisvedčovali sedliaci.
    </p>
    <p>
     „To sa teda bude végrehajtovať.
     <sup>
      [
      <a class="footnote" href="#ftn.id2579033" name="id2579033">
       17
      </a>
      ]
     </sup>
     Richtár bral do tohoto času dvadsať i tri esteraichské zlaté.
     <sup>
      [
      <a class="footnote" href="#ftn.id2579047" name="id2579047">
       18
      </a>
      ]
     </sup>
     Z toho tri dolu.“
    </p>
    <p>
     „Dobre, dobre,“ schvaľovali to sedliaci.
    </p>
    <p>
     „Notáriuš má dvanásť esteraichských zlatých. I tu dva dolu.“
    </p>
    <p>
     I to odobrili sedliaci s radosťou.
    </p>
    <p>
     „Zgazdovali sme päť esteraichských zlatých,“ pokračoval pán s velikým nosom. „Dodáte
            k tomu osem, ta budeme jártatovať ,Krajana‘
     <sup>
      [
      <a class="footnote" href="#ftn.id2579078" name="id2579078">
       19
      </a>
      ]
     </sup>
     a ,Gazdasági lapok‘.“
     <sup>
      [
      <a class="footnote" href="#ftn.id2579095" name="id2579095">
       20
      </a>
      ]
     </sup>
    </p>
    <p>
     Tu už sedliaci ovesili nosy a mrmlali. Učiteľ Koreň sa ohliadol po nich a riekol:
            „Maďarské noviny tu nikto čítať nebude, bo nemôže.“
    </p>
    <p>
     „Vaša chyba!“ osopil sa na neho pán s velikým nosom.
    </p>
    <p>
     Kobzay ho vyctil za to slovo „maďarské“. To, vraj, len panslávi nazvali Maďarov
            Maďarmi.
    </p>
    <p>
     Farár Čulík ďubal si prstom do čela: „Nerobte mi aspoň hanbu, vy trup!“
    </p>
    <p>
     Pri tom všetkom navrhol ešte učiteľ, osmeľovaný sedliakmi, zvážiť radšej „Obzor“, keď
            už obec má držať noviny.
    </p>
    <p>
     „To ešte, to!“ ohriakol ho Čulík. „Obzor sú noviny panslavistické.“
     <sup>
      [
      <a class="footnote" href="#ftn.id2579144" name="id2579144">
       21
      </a>
      ]
     </sup>
    </p>
    <p>
     Nato sa už zahniezdil i úradník Rozumovský hľadiaci chmúrne pred seba: „To som ešte
            nevedel, že jesto i panslavistické pluhy a brány.“
    </p>
    <p>
     Ale to veru len pritom zostalo, že „Obzor“ sú noviny panslavistické a že sa musí
            napomáhať spisba maďarská. Do zápisnice pošlo, že sa majú zvážiť, na všeobecnú žiadosť
            konštitucionálnych občanov „Cazdasági lapok“. Len „Krajan“ buchol. „Bo v akomkoľvek
            duchu sa píšu tie noviny,“ riekol farár Čulík, „sú predsa len slovenské.“ A to bolo i
            panstvu po chuti, i sedliakom.
    </p>
    <p>
     Prišiel potom rad na neočakávané výdavky. Pán s velikým nosom navrhol päť zlatých.
            Ale richtár zhíkol: „Čo to? Psovi mucha. Mne tu kedykoľvek príde na krk či dáky pán z
            berného úradu, či stoličný lekár, či pandúr, či hajdúch: richtár dávaj! Koľko to do roka
            toho po štyri, po päť zlatých! Veď nás teraz odrazu pán veľkomožný na tridsať zlatých
            pokutovali. Či mám platiť zo svojho?“
    </p>
    <p>
     To sa trochu nemile dotklo pána s velikým nosom. Preto riešil vec narýchlo:
            „Rozvrhni, čo príde na osminy. Tu len o to ide, vysoký, izé, helytartótanács myslel, že
            tu gmina málo má kelčíkov; a my si tu doma urobíme, ako príde, len do písma to prísť
            nesmie.“
    </p>
    <p>
     „No rozumieme,“ zamrmlal Kožuch. „Svet treba klamať.“
    </p>
    <p>
     „Čo ty tam brešeš?“ ukázal pán s velikým nosom prstom na nebo.
    </p>
    <p>
     „To povedám,“ zohol Kožuch, „že pláca richtárova a notáriušova mohla by sa ešte
            napoly snížiť.“
    </p>
    <p>
     „Tys’, ako vidím, veliký szájas,“
     <sup>
      [
      <a class="footnote" href="#ftn.id2579231" name="id2579231">
       22
      </a>
      ]
     </sup>
     pohrozil mu pán s velikým nosom. „Ako ti meno?“
    </p>
    <p>
     „Jano Kožuch.“
    </p>
    <p>
     „Nehovor tak,“ opravil ho propagandista, „ale povedz pekne: Kozsuch János. My tu
            teraz všetci Uhri.“
    </p>
    <p>
     Po ustálení celého rozvrhu dodal: „Mne za túto prácu prisúdil pán veľkomožný
            fõszolgabíró päť, izé, esteraichských zlatých, a tie mi gmina hneď zaplatiť
            musí.“
    </p>
    <p>
     Richtár vyriekol svoje obyčajné: dobre. Ale sedliaci krútili hlavami, šeptali,
            mrmlali.
    </p>
    <p>
     Hrubý Bučak zadudral so škaredým pohľadom: „Čert nech vezme takú spravodlivosť i s
            takými hladošmi!“
    </p>
    <p>
     Kožuch šepol: „To dobre. Cisár platí z nášho slúžnemu na úrad ročných 1200 zlatých;
            my zase budeme platiť jeho pomocníkovi za každý výkon zvlášť. Veď len svoju povinnosť
            plní.“
    </p>
    <p>
     „Ó časy! Ó spravodlivosť!“ vzdychali sedliaci, pokiaľ sa pán s velikým nosom shováral
            s Kobzaym maďarsky.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579302">
        </a>
        III
       </h2>
      </div>
     </div>
    </div>
    <p>
    </p>
    <p>
     Znateľ bol by sa divil maďarčine tohto čudáka, ktorý s toľkým úsilím hovoril
            slovensky. Nielen výslovnosť maďarskú nemal, lež i zastával často a pomáhal si tu
            latinčinou, tam nemčinou, najviac ale slovenčinou, miešajúc babylonsky všetky tieto
            reči. Keď hovoril spotvorenec slovensky, zdalo sa, že je číry Maďar: a keď hovoril
            Maďarsky, kričal z neho Slovák. Rozdiel bol len ten, že maďarskú reč humpľoval z
            nedostatočnosti, slovenskú i úmyseľne, aby si dodal, mrziak, vážnosti. Ale počujme, o
            čom sa panstvo shovára.
    </p>
    <p>
     Pán s velikým nosom oslovil pána Kobzayho s najhlbšou pokorou, s velikým odpytovaním,
            čo ráči obetovať zo svojej panskej lásky pre dolnozemských Maďarov navštívených neúrodou
            a na stoličný špitál, ktorý pán županský námestník veľkomyseľne zakladá? „Nič,“ odsekol
            Kobzay bez okolkov. „Maďarom by som dal, ale nemôžem, bo i sám chatrné úrody som mal
            toho roku. Na stoličný chudobinec nedám nič, bo ani ja, ani moje deti nepôjdeme do neho.
            Kto chce zriadiť dobročinné závody, nech ich i zaopatrí, a nebude dobrodincom z cudzieho
            mešca.“
    </p>
    <p>
     „To veru lacné zásluhy,“ primastil farár Čulík, „navrhovať podniky a potom na ne
            žobrať. Ja, roztrúbený v novinách a zvečnelý v zápisniciach, zakladateľ, a ty,
            obecenstvo, dávaj! To je terajšia dobročinnosť.“
    </p>
    <p>
     Po tak uštipačnom poznamenaní pán s velikým nosom ani neoslovil farára, čo dá Maďarom
            alebo domácim chudobným a na pána Kobzaya nenaliehal, lež dal mu za pravdu a odpytoval
            pekne, že sa osmelil znepokojiť, vyhovárajúc sa úradne naloženou povinnosťou.
    </p>
    <p>
     Celkom ináč hovoril o tom so sedliakmi. Týchto sa netázal, či a čo dajú „Uhrom“? Lež
            predstavil im vec ako stoličný rozkaz a naložil sosypať osem meríc žita. Sedliakom nič
            nespomohlo odvolávanie sa na neúrodný rok, ani mrmlanie, že im Maďari jedného zrna
            nedali, keď oni mreli hladom. Farár Čulík držal im peknú kázeň o kresťanskej láske a pán
            s velikým nosom zapísal, že Chujava obetuje s najväčšou ochotou osem meríc žita. Takéto
            od chudoby vynútené milodary šly potom na Dolnú zem pod menom dobrovoľných obetí. Bo u
            nás všetko je lož a lživá hra. Najväčšie opice Maďarov nedali im ničoho. Ich láska len
            po mešec.
    </p>
    <p>
     Tak bolo i so stoličným chudobincom. Sedliaci sa vzpierali nohami rukami proti
            plateniu, ale pán s velikým nosom donútil richtára i boženíkov podpísať hotový už úpis
            na ročné štyri merice. Darmo potom chodili so žalobou. „Hja, pomoci niet,“ odvetili im
            všade. „Podpísali ste sa, tu hľa vaše krížiky.“ Ani počet dotieravých tulákov to
            neumenšilo. Ako predtým, tak i potom hemžily sa bezočivou korheľskou háveďou dediny.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579430">
        </a>
        IV
       </h2>
      </div>
     </div>
    </div>
    <p>
    </p>
    <p>
     Pri podpisovaní úpisu podal pán s velikým nosom učiteľovi Koreňovi písmo o vyhratej
            pravote proti židovi Schelmovi, ktorý bol násilne zaujal jeho lúčku. Farár Čulík učinil
            svoju povinnosť, zaujal sa učiteľa, žiadal súdne nazpätuvedenie do úžitku a náhradu
            škody. To sa i stalo, ale srovnajme okolnosti pravoty učiteľovej s takou istou pravotou
            toho istého obrezaného pána.
    </p>
    <p>
     Jeho chalupník chodil za dlhší čas s vozom cez dvor susedného sedliaka Bučaka. Tento
            sa raz pohneval a nepustil viac panského chalupníka
     <sup>
      [
      <a class="footnote" href="#ftn.id2579459" name="id2579459">
       23
      </a>
      ]
     </sup>
     cez svoj dvor. Schelm žiadal nazpätuvedenie i vyhral, navzdor mape. Sedliak
            musel otvoriť svoj dvor na večné časy panskému chalupníkovi a zaplatiť päťdesiat zlatých
            pravotných útrat. To všetko sa skončilo za sedem dní. — Teraz vidzme, ako pokračoval ten
            istý sudca, v tej istej obci, v takej istej pravote učiteľovej. Ťahala sa za dva roky.
            Farár musel žalovať na slúžneho a župana, že nerobí svoju povinnosť. Prvotné náklady
            udané v pätnástich zlatých snížil na štyri, škodu shodil z deväťdesiatich na šesť.
    </p>
    <p>
     Preto nie div, že farár zmenil farbu, keď mu učiteľ podal súdny výrok. „Eh, to je
            predsa hanba,“ hovoril stranou úradníkovi Rozumovskému, „čo tí ľudia robia, ako sa
            škľabia pravde. Ja som Maďar, vlastenec, ale na tento spôsob poviem i ja so sedliakmi:
            Škoda Bacha a jeho Nemcov. Nemci boli sami Aristidovia
     <sup>
      [
      <a class="footnote" href="#ftn.id2579501" name="id2579501">
       24
      </a>
      ]
     </sup>
     proti týmto pašom nestydatým. Uvádzajú nazpät dávne časy. Osobujú si právo
            rozdávať spravodlivosť ako milodary, komu chcú.“ Takto horlil i maďarón, aký bol Čulík.
            „Nič natoľko neodcudzí človeka od vlasti, ako keď niet v nej spravodlivosti.“
    </p>
    <p>
     Učiteľ však poďakoval sa pokorne za lásku a žiadal, keby mu pán veľkomožný ešte v
            jednej veci ráčil pomôcť. Sťažoval si, že učiteľský plat nemôže vydrieť od nevďačných
            farníkov. „Ani ste ho nezaslúžili,“ ohriakol ho pán s velikým nosom, „bo neučíte
            maďarsky“.
    </p>
    <p>
     „Len by on učil slovensky,“ vložil sa v to farár. „Škola je prázdna. Zo šesťdesiatich
            povinných detí chodí päť i to sotva za jeden mesiac v roku.“
    </p>
    <p>
     „Tým horšie,“ chopil sa toho pán s velikým nosom, „že neučí nijako. Keď neučí, niet
            mu za čo platiť.“
    </p>
    <p>
     „Veru, prosíme ponížene, ako pána veľkomožného,“ ozval sa hrubý Bučak, „my takého
            máme rechtora. Len po pijatykách chodí.“
    </p>
    <p>
     Vyvinula sa z toho hlučná zvada. Sedliaci, hoci samí jeho kmotrovia, osopili sa ako
            osy na učiteľa, že neučí: učiteľ im sypal do očú, že sú planíci, že žalujú lžive, ako
            židia na Krista Pána.
    </p>
    <p>
     Farár sa zaujal za učiteľa. „Mrzkí ste ľudia,“ harušil i on farníkov. „Či má učiteľ
            behať s povrázkom po dedine za vašimi deťmi? Neposielate ich do školy a predsa sa
            žalujete, že ich učiteľ neučí. I ktorí posielate, nechcete potom ani ten žobrácky groš
            od nich zaplatiť.“
    </p>
    <p>
     „Čo im z tej školy?“ ozval sa Humenský. „Ja som sa deväť rokov mučil po školách a čo
            je zo mňa? Tu pozrite na mňa.“ Na tom sa zasmiali chutne i páni i sedliaci.
    </p>
    <p>
     Husár Zajac sa osvedčil, že by dal vďačne ostatný halier od svojho koperdana, keby sa
            mu nemecky a maďarsky naučil, ale za sprostú slovenčinu že nedá nič.
    </p>
    <p>
     S takýmito rečami vytasuje sa všade náš na mysli aj v srdci krajne pokazený ľud. Sám
            podáva oproti sebe zbroj protivníkom svojho života.
    </p>
    <p>
     Pán s velikým nosom pochválil Zajaca za jeho osvedčenie, ale Čulík hodil nevrle
            rukou: „Ty galgan, ty! Nech zajtra sa započne výučba maďarská, ani deti do školy
            nepošlete, ani učiteľovi nič nedáte.“
    </p>
    <p>
     V tomto urobil naposledok, po mnohých schytralých rečiach, pán s velikým nosom svoju
            povinnosť. Nakázal sedliakom, aby zaplatili bez meškania, čím sú povinní a podlžní. Ale
            práve vtedy, keď im to nakazoval cez zuby a nechutne zase, čo sa im už stokrát márne
            nakazovalo, predstaví sa krčmár žid so šelmovským úsmevom. A tu sa zase makave objavil
            veliký rozdiel medzi právom židovským a právom učiteľovým.
    </p>
    <p>
     Pán s velikým nosom neizékoval teraz do sveta, netázal sa čo ako, lež uhodil hneď na
            pravú cestu. Osvedčil sa, že zajtra prídu pandúri a zostanú tam, pokiaľkoľvek židove
            dlžoby do babky vybrané nebudú. To už bola inakšia reč aj inakší dojem učinila. Pri
            dlžobe učiteľovej sedliaci sa len smiali, ale teraz zbledli a žid blysol na nich pri
            odchode víťazne. Pred krčmou potom podali si s pánom veľkomožným ruky a ľudia všeličo
            hovorili o tom, keď tento hneď potom strčil päsť do vrecka.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579653">
        </a>
        V
       </h2>
      </div>
     </div>
    </div>
    <p>
    </p>
    <p>
     Po odbavenej židovskej záležitosti predniesol pán s velikým nosom, že ho mohlo
            stretnúť na deravom moste nešťastie. Maďarove kone len toľko, že sa neprepadly a nohy
            nepolámaly. „Most musí byť,“ naložil sedliakom prísne, „za štrnásť dní zrobený.“
    </p>
    <p>
     „A ktože ho má zrobiť?“ ozval sa Kožuch.
    </p>
    <p>
     „Nuž ktože by? Gmina.“
    </p>
    <p>
     „My tu máme na chrbte lesy!“ mrdol plecom Bučak.
    </p>
    <p>
     „Už vyše tridsať rokov sa pravotíme o lesy,“ dodal Humenský, „a ešte sme vždy tam,
            kde sme boli na počiatku, ani to nie je rozhodnuté, či sme boli v úžitku drevobrania, či
            nie. Vždy sa nájde zámienka odložiť pokonanie na dva, tri roky. Raz sa uviedlo v
            platnosť, že tu si pán veľkomožný zlomili nohu a že bez nich nič sa konať nemôže. Iďte
            domov, o tri roky prídete zas, aby sme nič nevykonali.“
    </p>
    <p>
     „Ej, už ozaj!“ prisvedčovali sedliaci, druhí sa smiali, pán s velikým nosom pukol
            prstom na tabačnicu: „To nepatrí sem, teraz sme nezasadli súdiť o lesoch.“
    </p>
    <p>
     Bučak sa zase ozval: „Nech dá panstvo drevo, my ho privezieme a most zrobíme.“
    </p>
    <p>
     „Akí múdri!“ zaškaredil sa Kobzay. „Panské lesy, nie sú lesy obecné.“
    </p>
    <p>
     „A prečože všade inde majú sedliaci lesy?“ tázal sa otrhaný Lipnický. „Len my máme
            také panstvo.“
    </p>
    <p>
     „Zadržujú nám,“ dodal Kožuch, „čo nám dávno vyšlo od cisára.“
    </p>
    <p>
     „Nemátožte s tým,“ vstal a kýval im pečlive úradník Rozumovský. „To je hlúpstvo a
            uvrhnete sa do nešťastia. Cisár vám nikdy nedá, čo vám súd nenasúdi. Majte trpezlivosť.“
    </p>
    <p>
     „A panstvo nech má trochu svedomia,“ zapálil sa Kožuch. „Chodí viac cez most než celá
            obec. Nech teda dá drevo.“
    </p>
    <p>
     „Mosty stavať a udržovať,“ riekol srdite pán s velikým nosom, „je povinnosťou gminy.“
    </p>
    <p>
     „Zase tá prekliata gmina!“ odpľul Bučak. „Všade, kde treba platiť, tam obec; a obec
            sme my sedliaci.“
    </p>
    <p>
     Kobzay riekol: „Keby ste boli vďační, nuž by i panstvo nehľadelo. Ale ste planí
            ľudia, nikdy v ničom neposlúžite. Činím vás zodpovednými za škodu. Ak si zlomí môj
            statok na moste nohu, zaplatíte ho.“
    </p>
    <p>
     „My teda pôjdeme kupovať drevo,“ rozhadzoval sa Kožuch „a budeme stavať mosty pre
            panstvo, ktoré i naše lesy drží!“
    </p>
    <p>
     „Mlč!“ postrčil ho richtár. „A čo by tak žiadali, pán veľkomožný, od nás za drevo
            potrebné na most?“
    </p>
    <p>
     „Po jednom statkovom dni z domu,“ odvetil Kobzay. A pán s velikým nosom poznamenal,
            siakajúc si fafák do zašpinenej šatky, že to veliká láska od veľkomožného panstva. I
            farár Čulík bol tej mienky, že to bude pre obe stránky výhodné. „Pán veľkomožný
            potrebujú robotu, vy drevo.“ Úradník Rozumovský sa uškrnul trpko, ale mlčal, bo musel.
    </p>
    <p>
     Sedliaci počali rokovať o tom medzi sebou. Veľmi mnohí sa chceli podrobiť, ale rátavý
            Pelechavý riekol: „Hm! To by bolo štyridsať dní v cene sto i šesťdesiat zlatých; a drevo
            by mohlo stáť najviac dvadsať. To by bola pekná kúpa. Radšej od žida.“
    </p>
    <p>
     „Keby to mal každý tak groše,“ namietol trasohlavý Lipnický, „ako ty, skrbec!“
            Väčšina však prijala mienku Pelechavého. Osvedčili sa, že radšej kúpia drevo od žida.
    </p>
    <p>
     „Hoc od čerta a jeho matere,“ mrštil srdite rukou pán s velikým nosom, „len, izé,
            most nech bude za štrnásť dní hotový. Ináč vám pošlem majstra z mesta a budete štrófaní
            na dvadsať zlatých.“
    </p>
    <p>
     „Ó čo my to všetko za tých štrnásť dní poplatiť máme!“ vzdychol Kožuch.
    </p>
    <p>
     Richtár vyslovil svoje obyčajné: dobre.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2579838">
        </a>
        VI
       </h2>
      </div>
     </div>
    </div>
    <p>
    </p>
    <p>
     Povstala potom medzi sedliakmi vrava. Šepkali medzi sebou, štuchali do richtára:
            „Ozvi sa, povedz!“
    </p>
    <p>
     „Čo má povedať?“ táže sa putujúca spravodlivosť.
    </p>
    <p>
     „Nuž to,“ vetí po odkašľaní richtár, „že veľkomožné panstvo spása so svojím statkom
            náš urbársky chotár.“
    </p>
    <p>
     „Veru tak!“ prisvedčovali sedliaci.
    </p>
    <p>
     Kožuch riekol: „Náš statok nech len kročí na panské územie, hneď desať zlatých
            pokuty: a pán veľkomožný naženú na naše pastvisko, úhory, strniská, lúky tisíc oviec a
            vypasú všetko za jeden deň.“
    </p>
    <p>
     „Tak my tu v tejto našej Chujave ubiedení ľudia!“ vzdychali sedliaci.
    </p>
    <p>
     Pán s velikým nosom smrkol tabaku a pozrel tázave na Kobzayho. Tento sa zapálil a
            riekol srdite: „I ja som sedliak.“
    </p>
    <p>
     „Kde treba užívať, sedliak,“ skočil mu do reči Kožuch, „ale kde treba platiť, nie
            sedliak.“
    </p>
    <p>
     „Som sedliak!“ skríkol s ešte väčším dôrazom Kobzay. „Mám štyri osminy. Ja vám
            nerozkazujem, koľko statku máte nahnať, ani vy mne nerozkážete. Kto koľko má, toľko
            ženie.“
    </p>
    <p>
     „Keď i my sedliaci poženieme statok na panskú držobnosť,“ nástojil spitý Kožuch,
            „vtedy bude po pravde, my sme spokojní. Nech pasie všade každý, kde chce, ako bývalo
            zadávna, pokiaľ nebolo terajšej židovskej lakomosti.“
    </p>
    <p>
     „To bude spravodlivé,“ prisvedčovali mu sedliaci.
    </p>
    <p>
     Ale pán s velikým nosom dupol nohou: „Od panského vám coky, vy, izé, buriči!“
    </p>
    <p>
     „To je práve tak,“ odpľul Kožuch, „ako keď sa žartujeme: Čo tvoje, to i moje, tebe do
            môjho nič.“
    </p>
    <p>
     „Títo ľudia,“ zateremtettoval Kobzay, „sú už vcele nabratí tou komunistickou
            myšlienkou, že všetky veci majú byť všetkým spoločné.“
    </p>
    <p>
     Kočujúca spravodlivosť poukázala prstom na Kožucha: „Ty, ako vidím, tu najväčší,
            izé.“
    </p>
    <p>
     „Áno,“ prisvedčil Kobzay. „Ten korheľ, ten zlorečník, ten bitkár, ten stokrát
            ostrihaný otco- a matkobijca, popudzuje všetkých. Pyskuje vždy o hriešnych sedliackych
            osminách, ktoré samy všetky bremená znášať musia.“
    </p>
    <p>
     „Vyjmúc tie,“ dodal dobre podgurážený Kožuch, „ktoré prídu do rúk panských. Pri
            rozvrhovaní rozmanitých bremien na tie hriešne osminy, panské sa vždy vynímajú. Od pána
            nežiadaj ničoho. No nie, richtár? Povedz; či ti dali dakedy na dačo pán veľkomožný
            krajciara? A my vždy skladáme na tie hriešne osminy.“ Potom sa obrátil k sedliakom:
            „Povedal som, že pánov a židov nedopúšťať do osmín.“
    </p>
    <p>
     „Múdro si radil,“ mávol richtár paličkou, „lenže i tvoje prejdú dnes zajtra k tomu,
            kto ich kúpi. Znáš dobre radiť každému, okrem samého seba.“
    </p>
    <p>
     „Počuješ, Kožuch? Zachovaj si to dobre,“ ozval sa i farár, láskajúc loveckého psa po
            hlave. „Nikdy ti ešte nikto väčšiu a potrebnejšiu pravdu nepovedal, ako teraz richtár.“
    </p>
    <p>
     Pán s velikým nosom vystrel pánovite proti nemu ruku: „Tohto gazembera, richtár,
            odošleš hneď poviazaného na stoličný dom!“ To povediac, lapil sa za fafák, bo práve do
            neho pukla lopta, ktorú všetečný chlapec Árpád hodil.
    </p>
    <p>
     Kožuch mrdol spurne plecami: „Nech ma vešajú, keď som zaslúžil. Nebudem ja prvý
            visieť za pravdu.“
    </p>
    <p>
     Ale žena jeho počala výskať a vykladať s náramným plačom: „Ach, ja nešťastná žena!
            Ach, čo si počnem teraz zase sama s deťmi, keď ťa vlečú do tej temnice?“
    </p>
    <p>
     „Nič to, žena,“ potešil ju Kožuch, „dnes aspoň budem trpieť nevinne.“
    </p>
    <p>
     Ale ona tým viac nôtila plačlivým akýmsi spevom: „Ach, načo sa sám hryzieš s pánmi za
            týchto nemých podliakov? Ach, či vidíš, ako mlčia a nikto z nich ústa za teba neotvorí?
            Ach, dobre im bude smiať sa, keď teba povlečú pandúri ako lotra!“
    </p>
    <p>
     Jej nárek dojal Kožucha. Bez všetkého rozkazu zvalil sa na holú zem: „Nech dokončia,
            pán veľkomožný, nakrátko. No, nech bijú, prosím ponížene, pán hajdúch.“
    </p>
    <p>
     Pri tom ošklivom výjave odišiel zardelý Rozumovský. Kto by ho bol bedlive pozoroval,
            bol by videl, ako pri týchto výjavoch hneď sa zapýril, hneď zbledol. Cítil spolu so
            sedliakmi nehodnosti s nimi páchané, ale mlčal, bo musel.
    </p>
    <p>
     Pán s velikým nosom kýval hajdúchovi: „Dvanásť, ale dobrých!“ Uznal i sám, že lepšie
            bude vypalicovať pyskúňa, než robiť krik na stolici. Lebo cítil, že dnes i najlepšieho
            pašu prevýšil.
    </p>
    <p>
     Farár Čulík, ktorý mal zub na Kožucha, učinil svätú tvár a vzal podobu prosiaceho:
            „Pán veľkomožný, prosím ponížene, nech mu pričítajú ešte aspoň raz toľko!“
    </p>
    <p>
     Sedliaci sa klmali: „Dobrý to predsa človek! Vidíš, ako prosí za neho?“
    </p>
    <p>
     Kožuch len zuby zaťal, keď silné rany zdĺhave mu dopadaly na stehná. Vstanúc z
            prachu, riekol: „Kristus pán trpel viac.“
    </p>
    <p>
     Pán s velikým nosom napomenul pri tejto príležitosti sedliakov k podlžnej úcte a
            poslušnosti proti veľkomožnému panstvu práve tak, ako čoby ešte vždy ťahali jarmo
            poddanstva.
    </p>
    <p>
     Ale malý Árpádik tak sa zaľúbil do tohto palicového výjavu, že ho chcel opätovať na
            sestre. Dokonca chcel Irmáčku stiahnuť a vypalicovať. Musela aspoň lútku dať, aby mladý
            pán svoju chúťku palicovania vyplnil.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580113">
        </a>
        VII
       </h2>
      </div>
     </div>
    </div>
    <p>
    </p>
    <p>
     Tento lieskový koniec kočujúcej spravodlivosti účinkoval, potom rýchle jedno za
            druhým. Pán Kobzay dal stiahnuť baču, že sa lapil do gazdu, a daktorých chalupníkov, že
            si nechcú zarobiť u neho pekný groš. Parobci dostali palice, jedni, že sa bili ako
            barany a pokrvavili v krčme, druhí, že uviazali nadutý mechúr s hrachom židovmu bujakovi
            na mošnu.
    </p>
    <p>
     Takéto výjavy boly vtedy pri ozornej surovosti ľudu každodenné a maly miesto všade,
            kamkoľvek sa hnul slúžny alebo jeho pomocník. Preto i hajdúch musel byť s nimi všade.
    </p>
    <p>
     Kočujúcu spravodlivosť obhŕklo ešte potom množstvo všelijakých žalobníkov. Jeden mal
            to na srdci, druhý iné a každý chcel predniesť svoju sťažnosť. Ale pán s velikým nosom
            odbavil všetkých, lebo už bolo po poludní a nadošla i stydlivá Zuzanka. Tento len ruku
            stisol domovému pánovi, potom sedel ako nemý.
    </p>
    <p>
     Nezamiešal sa ani do panského shovoru o budúcom snemovom vyslancovi. Pán s velikým
            nosom zvestoval, ktorí mienia v tomto volebnom okrese vystúpiť a oznamoval, že župné
            úradníctvo je za Hegedüs Jánoša.
    </p>
    <p>
     „To sme i my,“ osvedčili sa Kobzay a farár, „ale sedľač, kto vie? Pansláv Fujera
            poslal vraj do obce mnoho výtlačkov poburujúceho programu.“
    </p>
    <p>
     „Či tak?“ riekol tiahle pán s velikým nosom a pokročil na kraj predodveria. „Ešte
            jedno, nebože! Viete, že nastáva voľba, izé, országgyülési követa.“
     <sup>
      [
      <a class="footnote" href="#ftn.id2580182" name="id2580182">
       25
      </a>
      ]
     </sup>
    </p>
    <p>
     „To jest ablegáta na dietu,“ vskočil do toho farár a vysvetlil jednu cudzinu druhou.
    </p>
    <p>
     „Počujem,“ pokračoval pán s velikým nosom, „že Fujera poslal do dediny akési písma,
            aby ste vyvolili jeho. Chráň vás Boh, to je pansláv.“
    </p>
    <p>
     „A čo je to ten pansláv?“ pokýval hlavou Lipnický. „To meno sme ešte nikdy nepočuli.“
    </p>
    <p>
     „Pansláv,“ vysvetlil im vec farár Čulík, „je zradca, ktorý chce krajinu trhať a Rusom
            predať.“
    </p>
    <p>
     „Áno,“ prisvedčil pán s velikým nosom, „každý pansláv huncút a kto s panslávom drží,
            je rebelant. Pán föispán, pán föszolgabíró a celá slávna stolica je za Hegedüsa. I vy
            musíte za neho szavazovať.“
     <sup>
      [
      <a class="footnote" href="#ftn.id2580223" name="id2580223">
       26
      </a>
      ]
     </sup>
    </p>
    <p>
     „My držíme,“ osvedčil sa richtár, „so slávnou stolicou. Čo nám nakážu, to zrobíme.“
    </p>
    <p>
     „Dobre a statočne hovoríš,“ pochválil ho pán s velikým nosom. „Posbieraš všetky tie
            písma, ktoré vám poslal ten pansláv a prinesieš mne. To vám povedám, že beda tomu, kto
            by szavazoval za Fujeru. Nech nám potom taký rebelant príde, dáme my jemu!“
    </p>
    <p>
     Bola by kázeň vypadla dlhšou, ale prišušťala domová pani s milým pozvaním na obed.
            Učinil teda koniec. Len ešte raz sedliakom povedal, čo všetko majú urobiť a platiť.
            Richtárovi naložil, aby mu hneď priniesol tie panslavistické programy a jeho päť
            esteraichských zlatých.
    </p>
    <p>
     Dvor sa vyprázdnil. Panstvo vyzoblo po poháriku červeného likéru a pošli do
            priestrannej obedárne.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580273">
        </a>
        VIII
       </h2>
      </div>
     </div>
    </div>
    <p>
    </p>
    <p>
     Tu rušily nepríjemné návštevy pokojnú službu žalúdka. Nestihli sa pohodlne rozhostiť
            pre nastávajúci veliký zápas, keď sa vťarbal františkánsky fráter s kuklou na chrbte.
    </p>
    <p>
     „Ponížené služby,“ hovorí s pokornými úklonkami, pozerajúc dychtive na prikrytý stôl,
            „od pána gvardiána. Dá porúčať seba i chudobný sbor otcov svätého Františka do panskej
            lásky.“
    </p>
    <p>
     „Otcovia svätého Františka,“ pozrel Kobzay mrzute na frátra, „nech netučia svoje
            bruchá cudzími mozoľmi. Onehdy som stretol dva vínom nahrúžené vozy pre kláštor. Inakší
            ľudia nevidia cez celé mesiace vína, a františkánovi musí pri každom obede a pri každej
            večeri stáť pred nosom holbička. Na to musí sa skladať obecenstvo.“
    </p>
    <p>
     „Za to nech sa neráčia hnevať,“ odvetil pokojne fráter, navyknutý na také výjavy.
            „Dar prijímame s vďačnosťou, výčitky bez hnevu.“
    </p>
    <p>
     Stál ešte pri dverách a vynímal zo širokého rukáva tabačnicu, aby dal smrknúť pánom,
            keď vkročil evanjelický študent a odporúčal do panskej lásky stravovňu, kde chudobní
            žiaci dostávajú obed zadarmo, alebo za lacnú cenu.
    </p>
    <p>
     „Na vašu panslavistickú školu nedám ani babky,“ okríkol ho Kobzay.
    </p>
    <p>
     „V našej škole,“ opravil ho študent, „prednáša sa všetko maďarsky.“
    </p>
    <p>
     „Ale zato ste všetci panslávi,“ dupol Kobzay.
    </p>
    <p>
     „Odkiaľže vychádzajú,“ primastil mu farár Čulík, „panslávi, keď nie z luteránskych
            škôl? Mládež ho pestuje sama medzi sebou. Leží to v povahe samej luteránčiny. Ako každý
            kalvín je už povahou svojou Maďar a vlastenec, tak každý luterán pansláv a zradca.
            Luteránsky som farár, ale pravdu vyznať musím. Každého luterána bez okolkov obesiť alebo
            podľa zákona spáliť. Luteráni comburantur.
     <sup>
      [
      <a class="footnote" href="#ftn.id2580366" name="id2580366">
       27
      </a>
      ]
     </sup>
     Vo viere sme vrtkaví, ani von ani dnu, v národnosti panslávi.“
    </p>
    <p>
     „Páni,“ vetí zarazený študent, „ja som rodený Maďar a slova slovenského neznám. Vy ma
            obviňujete z panslavizmu, inde mi zasa hádžu do očú, že sa v našej škole mládež
            slovenská národu svojmu úplne odcudzuje.“
    </p>
    <p>
     „Nedám, nedám haliera na váš panslavistický ústav,“ triasol Kobzay rukou.
    </p>
    <p>
     Vtom vstúpil muž tmavej plete, podobný Cigánovi. Širočizné čierne nohavice mal v
            čižmách, na bedrách červený pás, na prsiach otvorený lajblík, na pleciach plášť z
            belavého súkna, na hlave červenú čiapočku, aké nosia Srbi. Hovoril maďarsky veľmi
            plynne, ale nebolo mu možno rozumieť. Len toľko sa dalo poznať, že je turecký derviš a
            že sbiera v Uhrách milodary na mohamedánsku mečetu.
     <sup>
      [
      <a class="footnote" href="#ftn.id2580411" name="id2580411">
       28
      </a>
      ]
     </sup>
     <sup>
      [
      <a class="footnote" href="#ftn.id2580427" name="id2580427">
       29
      </a>
      ]
     </sup>
    </p>
    <p>
     Čitateľ bude snáď myslieť, že tohto zbeha z Bosny vyctil Kobzay najväčšmi, ale stalo
            sa naopak. Práve tento surový paholčisko divého pohľadu, odniesol zlatovku, študent a
            fráter pošli s dlhými nosmi.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580451">
        </a>
        IX
       </h2>
      </div>
     </div>
    </div>
    <p>
    </p>
    <p>
     Až po ich odplašení ponúkla mladá domová pani hosťov, aby zaujali miesto pri stole.
            Oba pozerali s úľubou na jej vnadné, vyduté prsia, ale ona len tak s boku škúlila i na
            veliké nosisko i na zmrštenú tvár stydlivej Zuzanky. Ináč bývala veliká koketa, keď hosť
            bol švárny mladý šuhaj, najmä keď mal hustú čiernu bradu. Ryšavé brady menej milovala,
            lež ani tie nezavrhla vcele. Z jej detí každé malo iný výzor. Nebola ani tak ľúbezná,
            ako bývala, keď mala príjemnejších hosťov. Preto i rozhovor bol nudný; spojený s
            nemilými prestávkami. Menovite stydlivá Zuzanka s malou tvárou zostal verným svojej
            povahe. Nepreriekol sám od seba slovíčka cez celý obed, i na otázky odvetil slovom. Ako
            sa má pani manželka? Dobre. Punktum.
    </p>
    <p>
     Pán s velikým nosom hovoril najviac s Kobzaym o veciach prísnych. Žaloval sa
            medziiným na drahotu dreva a Kobzay mu sľúbil, že mu dá priviezť päť siah.
     <sup>
      [
      <a class="footnote" href="#ftn.id2580501" name="id2580501">
       30
      </a>
      ]
     </sup>
    </p>
    <p>
     Čo bolo čerstvej veselosti pri stole, to pochádzalo od všetečného Árpáda, ktorý vždy
            dačo hovoril, pýtal, so sestrami sa vadil, vidličkou po tanieri škrabal, nožom na poháre
            zvonil, nohami šibrinkoval, na stolec stával, chlebom do sestier a matky hádzal.
            Najväčší smiech vzbudil tento neposeda, keď riekol materi, poukážuc na nos shrbeného adjunkta:
     <sup>
      [
      <a class="footnote" href="#ftn.id2580530" name="id2580530">
       31
      </a>
      ]
     </sup>
     „Mama! Keby sme mali také uhorky.“ „Ej, Árpád, Árpád!“ pohrozila mu matka,
            „ty si mi prirozpustilý.“ Ale pán s velikým nosom sa rehotal: „Do toho môjho fafáka
            každý zabŕdnuť musí.“ I večný mlčúch otvoril ústa na chlapcovu pochvalu: „Neobyčajný
            talent.“
    </p>
    <p>
     Jednako prišlo vhod, že sa ozvala v pitvore harfa. „Muzika, muzika!“ tlieskaly
            rozpustilé deti. Árpád vyskočil na stolec a kázal mládencovi vpustiť muzikanta. „Už ho
            len vpusť,“ riekla i pani, „keď tento nezbedník tak pánovite to žiada.“
    </p>
    <p>
     Vstúpil asi štrnásťročný mladík s harfou a jedno deväťročné dievča, deti tej ženskej,
            ktorá prosila v hostinci pri hradskej o dovolenie hrať večer komédiu. Bola to vdova. Jej
            muž sa zabil, spadnúc ako komediant s napätého povrazu. Biednica Češka potĺkala sa teraz
            s troma deťmi na vozíku o jednom koni. Vo dne chodily deti po domoch s harfou, po
            večeroch hraly komédiu zčasti s pumprlíkmi, zčasti s fyzickými tajomstvami. A to je
            pritom divné, že i pieseň, ktorú pri harfe spievaly, i komédiu, ktorú hraly na divadle s
            pumprlíkmi, složil podľa svojej skúsenosti vtipný mladík. Pieseň, ktorú so sestrou pri
            dverách spieval, táto, hľa, bola:
    </p>
    <p>
    </p>
    <p>
    </p>
    <div class="literallayout">
     <p>
      <span class="emphasis">
       <em>
        Dobre ľuďom vo šťastnom
       </em>
      </span>
      <br/>
      <span class="emphasis">
       <em>
        tom uhorskom kraju;
       </em>
      </span>
      <br/>
      <span class="emphasis">
       <em>
        všetkého dosť, čo môže
       </em>
      </span>
      <br/>
      <span class="emphasis">
       <em>
        žiadať duša, majú.
       </em>
      </span>
      <br/>
      <br/>
      <span class="emphasis">
       <em>
        Aká hojnosť tu zrna,
       </em>
      </span>
      <br/>
      <span class="emphasis">
       <em>
        vína i dohánu,
       </em>
      </span>
      <br/>
      <span class="emphasis">
       <em>
        koní, volov, svíň, oviec
       </em>
      </span>
      <br/>
      <span class="emphasis">
       <em>
        v tomto Kanaánu!
       </em>
      </span>
      <br/>
      <br/>
      <span class="emphasis">
       <em>
        Všetko to sa mi ľúbi,
       </em>
      </span>
      <br/>
      <span class="emphasis">
       <em>
        čo majú tí páni;
       </em>
      </span>
      <br/>
      <span class="emphasis">
       <em>
        len ich spravodlivosti
       </em>
      </span>
      <br/>
      <span class="emphasis">
       <em>
        nech mu Pán Boh chráni.
       </em>
      </span>
      <br/>
     </p>
    </div>
    <p>
    </p>
    <p>
    </p>
    <p>
     V posledných slovách ukryté žihadlo zbavilo deti o dar i obed, Kobzay
            zateremtettoval, pán s velikým nosom ukázal prstom: „Von ich!“ Museli sa okamžite
            pratať, ba čeľaď dostala rozkaz, zahuckať psov do nich. A škoda tak krásnych detí, ako
            to boly. Samý život a oheň ducha žiaril z ich útlych obličajov. Uvidíme ich ešte večer
            pri komédii. Panstvo sa potom zabávalo do konca obeda zas len medzi sebou.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580676">
        </a>
        X
       </h2>
      </div>
     </div>
    </div>
    <p>
    </p>
    <p>
     Po obede doniesol richtár Hučko všetky Fujerove programy, ktoré len mohol sosbierať
            po obci, a tých päť zlatých, ktoré pán s velikým nosom tak nástojčivo žiadal.
    </p>
    <p>
     Nanešťastie vyznal, že to utrhol z tých päťdesiatich zlatých, ktoré akosi po biede
            vydrel na stavanie novej školy. Lebo stará klesala už pod bremenom liet na hromadu.
            Učiteľ nevedel nikdy, keď kročil do nej, či ešte z nej dakedy vyjde.
    </p>
    <p>
     Myslí snáď čitateľ, že potom pán s velikým nosom peniaze nevzal? Nielen vzal, lež i
            naložil ostro richtárovi, aby mu hneď a hneď priniesol i pokutu za chybné kôpky, tridsať
            zlatých a potom si to vybral od obce. A poslušný richtár učinil i to.
    </p>
    <p>
     Zostalo mu už len pätnásť zlatých a tieto tiež našly cestu z mešca ešte toho dňa.
    </p>
    <p>
     Doma už našiel dozorcu z berničného úradu,
     <sup>
      [
      <a class="footnote" href="#ftn.id2580730" name="id2580730">
       32
      </a>
      ]
     </sup>
     ktorý prišiel ohliadať zápisnicu, a újezdného lekára,
     <sup>
      [
      <a class="footnote" href="#ftn.id2580743" name="id2580743">
       33
      </a>
      ]
     </sup>
     ktorý sa dostavil obzrieť deťom štepené sypanice. Obidvom dal po pár
            zlatých.
    </p>
    <p>
     Hneď za nimi vrazil drzo do domu ten derviš, ktorého sme už v dome Kobzayovskom
            videli, vytiahol veliký sväzok písem, drkotal plynne po slovensky, ale i tu tak, že mu
            nič nerozumeli. Len toľko sa dovtípili z jeho posunkov, že sbiera na chrám jeruzalemský.
            Dal teda i jemu zlatku a vypravil s oklamcom i boženíka, aby ho vodil z dom do domu a
            pýtal na tak svätý cieľ všade po desiatniku.
    </p>
    <p>
     Dostavil sa, aby celkom naprázdno z obce nevyšiel, i študent, sbierajúci na žiacku
            stravovňu milodary. Vyhodil i tomuto zlatku.
    </p>
    <p>
     Tak sa stalo spravodlivosti na všetky strany zadosť, ale nová škola zostala v lese. Z
            päťdesiatich horko-ťažko sosbieraných zlatých zvýšily sa už len tri a znovu sa skladať
            sedliaci nechceli, lež písali márne inštancie, na ktoré nikdy nedostali odpoveď.
    </p>
    <p>
     To predvidel richtár a bol veľmi namrzený, že tak vygazdoval. Preto, keď videl oknom
            františkánskeho frátra, hodil klobúk o stôl: „Ešte i tohto čert nesie!“
    </p>
    <p>
     Na jeho pozdrav: „Pochválen buď Ježiš Kristus,“ odvetil len cez zuby: „Až na veky.“
            Poškrabal sa pritom za uchom a nechcel ani tabačku, keď fráter vyňal z rukáva svoju
            drevenú tabačnicu.
    </p>
    <p>
     „Ste akýsi nevrlý, richtárko,“ pozrel mu fráter v oči.
    </p>
    <p>
     „Som, lebo toľko musím dnes na všetky strany dávať, že sa mi až hlava krúti.“
    </p>
    <p>
     „I pre mňa ešte nájdete dačo,“ klepol fráter prstom na svoju tabačnicu, „čo pán Boh
            požehnal, dajednu mladú húsku.“
    </p>
    <p>
     „Vydochly nám,“ ozvala sa richtárka.
    </p>
    <p>
     „Boh požehná druhý raz,“ potešil ju fráter. „Dajte mi aspoň ďalej odviezť, richtárko,
            čo som inde nakveštoval.“
    </p>
    <p>
     „Niet koní doma,“ zmŕštil tvár richtár, „všetky sú na paši.“
    </p>
    <p>
     „Ale to už musí byť,“ postavil sa fráter.
    </p>
    <p>
     „Tak hovoríte?“ postavil sa i richtár. „Danie i nedanie je len dobrá vôľa. A ja ani
            nevidím, čo tu hľadáte. My sme tu evanjelici, len dakoľko sluhov máte tu katolíkov.“
    </p>
    <p>
     „Danie,“ fráter na to, „je povinnosť kresťanská, ale dobrovoľná: odvezenie však nutná
            povinnosť richtárska. Vy ju plniť nechcete. Dobre! Zanechám vám tu všetku kveštu a idem
            povedať pánu gvardiánovi. Uvidíte, richtárko, čo z toho bude.“
    </p>
    <p>
     S tým sa poberal k dverám. Richtárka mihala na richtára a klmala ho úsilne s
            hrozebnými posunkami. Riekol teda richtár: „Už len zostaňte, pošlem po svoje kone.“
    </p>
    <p>
     „A ja vám zrobím trochu praženice,“ dodala richtárka.
    </p>
    <p>
     „No to je dobre a po kresťansky,“ pochválil ich fráter.
    </p>
    <p>
     „Za ten čas idem ešte do daktorých úhľadnejších domov, keby sa svätá almužnička
            rozmnožila.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2580889">
        </a>
        XI
       </h2>
      </div>
     </div>
    </div>
    <p>
    </p>
    <p>
     Len toľko, že odišiel fráter, tu vbehne prestrašená suseda. „Ach, richtárko, čiňte
            dačo, bráňte ma, chudobnú vdovu. Tu chodí akýsi obšitoš
     <sup>
      [
      <a class="footnote" href="#ftn.id2580905" name="id2580905">
       34
      </a>
      ]
     </sup>
     po dedine práve tak ako s exekúciou. Vybil mi okno, že som mu nedala
            slaninu; a Boh môj vidí, že sama nemám ani kúštička. A tu vám ide sám,“ strhla sa,
            uvidiac ho oknom. „Je spitý ako hovädo a zlorečí ako zlý duch.“
    </p>
    <p>
     „Hm, hm! Čakaj!“ krútil richtár hlavou. „Pozrieme si v oči.“
    </p>
    <p>
     „Nenadrapuj sa s ním,“ krotila ho žena. „Taký zbeh bez očú je všetkého schopný.
            Podpáli nám dedinu. Dám mu groš,
     <sup>
      [
      <a class="footnote" href="#ftn.id2580936" name="id2580936">
       35
      </a>
      ]
     </sup>
     nech ide v čerty.“
    </p>
    <p>
     „Daj,“ slovil richtár.
    </p>
    <p>
     Vtom vstúpi bez pozdravenia do chyže mladý a zdravý, vypasený muž s vojenskou čapicou
            na hlave, v otrhanom vojenskom kabáte. V ľavej ruke držal pár kurčiat, v pravej ohromný
            kyjačisko.
    </p>
    <p>
     „Richtár,“ počne hrozive, „ja tejto dedine jej Boha a toho krvavého Krista. Vaši
            sprostáci nevedia, čo treba žobrákovi, ktorý slúžil cez dve kapitulácie cisára.
     <sup>
      [
      <a class="footnote" href="#ftn.id2580968" name="id2580968">
       36
      </a>
      ]
     </sup>
     Ja vás naučím móresu, ja váš krst a vaše spasenie!“
    </p>
    <p>
     Richtárka sa triasla, keď videla hrozivú tvár a zaťatú päsť mužovu. Núkala žobrákovi
            dva krajciare: „Nate, nate, iďte s Bohom.“
    </p>
    <p>
     Žobrák hodil peniaze o zem s takým novým zlorečením, ktoré už i maďarské hrozné
            kliatby ďaleko prevyšuje.
    </p>
    <p>
     „A čože teda chceš?“ pristúpi richtár bližšie.
    </p>
    <p>
     „Nocľah a mladú nevestu, ja tvojho richtárskeho popa,“ povrhol kurčatá. „Toto mi
            richtárka upraží. Potom všetci z chyže von. Vyženiem celú dedinu, ešte i toho starého
            Boha z neba.“
    </p>
    <p>
     Tu richtára prešla trpezlivosť. Napred vychytil lotrovi kyjak, potom ho chopil ľavou
            rukou za prsia, pravou vyfliaskal po papuli, hodil o zem a tam jeho vlastným kyjakom
            omlátil. Žena, keď už natoľko prišlo, podala mu povraz. Tým poviazal oplana a tak
            vovliekol so sluhom do svinského chlieva a zaprel do rána. Bránil sa šelma slabo, lebo
            bol opilý a slabý je vždy, kto zle činí.
    </p>
    <p>
     Richtárka zalamovala rukami, čo z toho bude? Ale nič nebolo. Keď ráno vypustil
            vytriezvelého tuláka, bol krotký ako baránok, ba ďakoval za naučenie. „Bodaj by som,“
            riekol, „dávno bol natrafil na muža, nuž by drzosť moja nebola vzrástla na zázraky.“ Tak
            bolo ráno, ale večer a cez noc div z rozumu nesišla zo strachu.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581048">
        </a>
        XII
       </h2>
      </div>
     </div>
    </div>
    <p>
    </p>
    <p>
     Keď bedákala a nahovárala muža, aby sa vzdal toho nešťastného richtárstva, tu panský
            mládenec s rozkazom, aby sa richtár hneď a hneď dostavil do kaštieľa.
    </p>
    <p>
     „Čo je zase?“ Hodil richtár klobúk. „V tom panskom dome pre mňa nikdy nič radostného.
            Vždy dávaj alebo slúž. Odišiel už ten s pán s velikým nosom?“
    </p>
    <p>
     „Odjachal,“ smial sa mládenec, „a hneď po jeho odchode zas pobil a povláčil gazdu ten
            bača, ktorý dostal palice.“
    </p>
    <p>
     „Čo ma do toho?“ škrabal sa richtár za uchom. „Čo ma do panských bačov? Keď bola reč
            o richtárskej pláci, Kobzay sa osvedčil, že jemu nepotrebno richtára; a teraz mi
            rozkazuje ako svojmu paholkovi. Viac slúžim panstvu, ktoré nič nedáva, než celej obci
            spolu, ktorá ma platí.“
    </p>
    <p>
     „Panstvo vám dalo dve hromádky prútia,“ usmial sa šelmovsky mládenec.
    </p>
    <p>
     „Toho stračieho hniezda, v cene pár krajciarov?“ mrštil richtár rukou. „Za to mám sa
            nadrapovať s oželeným oplanom, odkiaľnoha, odkiaľruka, aby ma podpálil? Nemám dosť
            patálie so žobrákmi? I teraz som zmlátil jedného a zatvoril do svinského chlieva.
            Ktovie, čo i tá šelma vyvarí?“
    </p>
    <p>
     „A bačovia,“ ozvala sa žena, „sú ešte nebezpečnejší, bo takí ľudia vedia všeličo,
            mávajú obcovanie so zlým. Mohol by nášmu statku porobiť, alebo nás o zdravie pripraviť,
            dáke vredy, hostec na nás dopustiť. Nechoď, starý!“
    </p>
    <p>
     Mládencovi dočitovala: „Čo richtárovi do panskej čeľade? Nech si tam robí pán so
            svojím bačom, čo chce. Povedzte, že richtár nepríde.“
    </p>
    <p>
     Richtár však, po dlhom váhaní, pri všetkom ženinom plači predsa len pošiel a poslal
            poviazaného baču s jedným chalupníkom do mesta.
    </p>
    <p>
     Potrebných na to boženíkov musel vyhľadať v krčme. Bo celá Chujava teraz pila. Staré,
            mladé, mužovia, ženy boli v štyroch krčmách. Každá mala dosť hostí. Vo všetkých robili
            pijani lomoz, nedbajúc nič, že im zajtra budú vláčiť periny za dlžoby. Podivná je
            ľahkomyseľnosť slovenského ľudu. Na kraji priepasti spieva, huláka, výska, ako kto sa
            rozumu pozbavil. Ktorí dostali palice, tí sa tým vystatovali ako hrdinstvom. Chlúbili
            sa, vysmievali jeden druhého, vtipkovali. Ľud uhorský stratil, bezprávnym s ním
            nakladaním, všetku ctižiadosť, všetku možnosť, tak ako všetok cit pre spravodlivosť. Na
            česť nič nedrží, na žiadnu spravodlivosť neverí.
    </p>
    <p>
     Najviac pijanov bolo u Šofelesa pri kostole a u Čmuľa pri hradskej, bo u nich mali
            veľmi mnohí úver. Vstúpime do týchto chujavských kaviarní.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581181">
        </a>
        XIII
       </h2>
      </div>
     </div>
    </div>
    <p>
    </p>
    <p>
     Krčma u Šofelesa bolo budovisko napoly rozvalené. Jedna polovica spadla vcele, druhá
            bola podopieraná zvonka, zdnuka. Na kraji a zo stien trčaly hnilé brvná. Slamená strecha
            bola pozalamovaná, deravá, okná malinké, nie jednaké, papierom pozalepované. Do pitvora
            a chyže viedly dvere vetché, nakrívené, cez vysočizné, dorúbané prahy. Na hlinenej
            podlahe plno dolín, ako čoby tam svine boly ležaly. Náradie poriedku a všetko vetché,
            porúchané, dlhý stôl a lavice nadmieru špinavé. Strach bolo vkročiť do tohto smradľavého
            brloha a predsa to bolo plné, ako nabité. Mužovia a ženy cítili sa tam veľmi dobre.
            Mnohé pijanice si tu hovely, keď mužovia ich pili v iných krčmách. Šofeles mal čo robiť
            za mrežami, odkiaľ i do pivnice viedly schody. S peniazmi sa, pravda, mnoho netrudil;
            narábal najviac len s kriedou.
    </p>
    <p>
     Úver mal u neho každý, len trasúci sa na celom tele Lipnický darmo modlikal o
            holbičku. Šofeles mu vytýkal, že sa nedrží verne jeho, ale pije i po iných krčmách, a
            hovoril, že mu už nemá na čo dať. „Počkaj, žide,“ vychytil sa smädný pijan a odišiel.
    </p>
    <p>
     Po chvíli sa strhol veľký rehot v krčme. Lipnický voviedol do chyže asi jednoročné,
            vychudnuté, strapaté žriebä. „No, dáš teraz pálenku, žide?“ zakričal víťazne do stredu
            chyže. „Tu ostatná srsť z môjho domu. Ber, čerte, čo tvoje. Čo mi dáš za žriebä?“
    </p>
    <p>
     „To nezaslúži hrsť sena,“ smial sa Šofeles. „Nikdy z toho kôň nebude, bo je už
            zakrpatené.“ Naposledok ale predsa kúpil žriebä za päť zlatých.
    </p>
    <p>
     Lipnický sadol si za špinavý stôl a pil. Prvé poháre vylial napoly, pokiaľ ich k
            ústam priniesol; pri ďalších prestala sa mu triasť ruka. Rozprával pritom, aký on bol
            pod panštinou gazda, aké mal kone, voly, kravy a klial tej slobode, ktorú vraj čert
            vymyslel.
    </p>
    <p>
     „Šťastlivý si ty teraz človek,“ prekáral ho sused, „nepotrebuješ už ani psa ani
            mačku.“
    </p>
    <p>
     „Ba, na mačku,“ smial sa Lipnický, „ešte mám potrebu. Žito vo dvoch korcoch mi ešte
            vždy leží v záčine nevymlátené. Treba myši od neho odháňať.“
    </p>
    <p>
     „A prečo ho nevymlátiš?“
    </p>
    <p>
     „Nemám čas, bo ma ustavične zaneprázdňuje tento prekliaty Šofeles. Keď ma nezroní
            jeho pálenka, musím mu drevo rúbať a iné služby konať. On teraz môj pán.“
    </p>
    <p>
     Šofeles medzitým odčachroval žriebä. Náhle prešlo do jeho rúk, vychvaľoval ho, aký z
            toho bude kôň. Sedliak očankaný jeho rečami dal mu desať zlatých a žriebä odviedol
            domov.
    </p>
    <p>
     Ako sa o tom doznala Lipnického žena, letela bez meškania, nie ochrániť posledný kus
            statočku, lež pomáhať ho prepiť. „A bodaj by teba, ty korheľ, ty márnotratník!“
            postavila sa mužovi voči v letnici tak vetchej, že len pásy z nej visely a všade
            presvitaia košeľa. „Dievka ti na vydaj, deti nahé plačú od hladu a tys’ ostatnú srsť
            vyviedol z chlieva, ty pijan. Ale neprepiješ, neprepiješ žriebä sám,“ tĺkla si pravou
            päsťou na ľavú dlaň. „Keď ty piješ, i ja budem. Krčmár, holbu!“
    </p>
    <p>
     „Tak dobre, moja drahá ženička,“ privinul ju k sebe Lipnický. „Nač nám to? Žriebä
            potrebuje žrať. Dogazdujeme. Vezmeme potom torbu na plece.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581324">
        </a>
        XIV
       </h2>
      </div>
     </div>
    </div>
    <p>
    </p>
    <p>
     Čoskoro zatriasol pijanmi úžasný výjav. Panský kováč, mladý muž, práve ako sa vyhol s
            pohárom, vyvrátil sa horeznačky a spadol s lavice na temeno. Z úst sa mu kydaly biele
            peny a šľahal v kotúčoch belavý plameň.
    </p>
    <p>
     Obskočili ho s trepotom a krikom: „Pomáhajte, robte dačo, ľudia! Vody, vody!“
            vrešťali jedni. „Sladkého mlieka!“ kričali druhí. Všetkého sa nešťastnému dostalo, ale
            to ešte viac napomohlo nezliečnosť. Darmo ho mykali, šklbali, za nos ťahali, prevaľovali
            — umrel.
    </p>
    <p>
     Keď sa presvedčili o jeho smrti, naložili ho chlapi na dva drúky a niesli na takýchto
            nosidlách ako poraneného vojaka z bojišťa domov. Na jeden bok mu visela hlava, na druhý
            nohy. Tá i tieto sa kolembaly. Pijani vyšli všetci z krčmy za ním, bo pred krčmou sa
            strhol dojímavý vresk.
    </p>
    <p>
     Pribehla kováčova manželka a vrešťala prenikavým hlasom na celú dedinu, trhajúc si
            vlasy a zalamujúc rukami: „Ach, ja nešťastná! Čo si teraz počnem s tými drobnými deťmi?
            Ach, vy korheli, bezbožní loptoši, vy ste mi ho zabili. Bol muž triezvy, keď sme prišli
            do tejto vašej Sodomy. Vy ste ho pokazili, bo nič bez tej ohyzdnej pijavy. Čo len jednu
            podkovu koňovi pribil, už ste ho vliekli na oldomáš. Tak sa stal pomaly korheľom, prepil
            i moje i svoje, nevytriezvieval. Strestal by vás Boh za vaše ohavné oldomáše. Prepadli
            by ste sa tu so všetkým činom!“ S takýmto nárekom a vykladaním sprevádzala kováčka
            mŕtveho muža domov.
    </p>
    <p>
     Myslíte, že to dojalo pijanov, ktorí vyšli za ním z krčmy? že vstúpili do seba, pošli
            domov? Smiali sa, híkali, kliali, bo práve šiel bubnujúci komediant, ten mladík, čo tak
            nemilú pesničku zaspieval pánom v dome Kobzaych.
    </p>
    <p>
     Kráčal na tak vysokých chodidlách, že ešte o hlavu prevyšoval slamené strechy chalúp.
            Na hlave mal vysokú, končistú čiapku, červený lajblík, nohavice dvojakej farby, v rukách
            bubon. Oznamoval, že predvečerom bude v hostinci pri hradskej ceste pekná komédia; kto
            ju chce vidieť, dá vstupného päť krajciarov.
    </p>
    <p>
     „Boh by ťa strestal, tulák,“ ozvaly sa hlasy medzi pijanmi, „za päť krajciarov mám
            rumpeľ pálenky.“ Okrem detí a parobčiakov, pošli všetci nazpät do krčmy.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581432">
        </a>
        XV
       </h2>
      </div>
     </div>
    </div>
    <p>
    </p>
    <p>
     Ešte viac pijanov bolo v tom takrečenom hostinci pri hradskej. Táto krčma bola aspoň
            celá, mala priestrannú chyžu pre pijanov. Títo ju zaujali celú, komedianti len jeden kút
            mali zastrený plachtami.
    </p>
    <p>
     Medzi pijanmi viedol veliké slovo palicovaný Kožuch. Hromžil na richtára, nadával mu
            do podliakov, zbabelcov, panských psov, ulíhavých pochlebníkov. Breše vraj len pánom, za
            sedliakov ústa neotvorí.
    </p>
    <p>
     Sedliaci mu prisvedčovali a ošklbaný Humenský sa ozval: „Tak vám treba! Bo len toho
            chlapčiska ste chceli mať za richtára, ako by v celej dedine onakvejšieho človeka
            nebolo.“ Rozumel tým sám seba. Lebo mnoho si zakladal na svoje latinky, hoci sa ničím
            iným od sedliakov nedelil. Nenaučil sa zhola nič vecného a bol pritom nespoľahlivý
            galgan a hrdláč bez cti. Preto sa sedliaci len usmievali, keď narážal na svoje
            richtárstvo, hoci na Hučku reptali.
    </p>
    <p>
     Dostavil sa i tento, zčiastky aby sa žajdlíčkom vína občerstvil po toľkých
            nepríjemnostiach, zčiastky pre tú nastávajúcu komédiu.
    </p>
    <p>
     Náhle vkročil, oboril sa na neho surový Kožuch: „Ty nie náš, ty panský richtár. My ťa
            platíme, pánom slúžiš. S pánmi držíš, nás v ničom nezastávaš.“
    </p>
    <p>
     Richtárova odpoveď bola taká facka po rumennej, špiritusom blčiacej papuli, že
            klebetníka krv zaliala. A keď sa mu chcel nanosiť do vlasov, lapil ho richtár za pačesy,
            hodil o zem a hodne, hodne opalicoval. Neborák ochranca spravodlivosti mal teraz nielen
            hnáty poznačené, lež i ramená a chrbát.
    </p>
    <p>
     Nikto potom sa viac neopovážil trieť richtárovi chren pod nos. Pijani reptali len na
            panskú spravodlivosť.
    </p>
    <p>
     Prišla reč i na pravotu s panstvom o lesy. Bučak si vykrútil fúzy: „Čo to za
            prekliatu robotu? Všade dostávajú obce koľko-toľko toho lesa, len my nič.“
    </p>
    <p>
     „Ani ho nedostaneme,“ ozval sa učený Humenský, „pokiaľkoľvek nevystrojíme vyslanstvo
            k samému cisárovi do Viedne. Od pánov nemožno nadiať sa spravodlivosti, bo vrana vrane
            oko nevykole.“
    </p>
    <p>
     „A kto pôjde s vyslanstvom?“ tázali sa sedliaci, ktorým sa návrh ľúbil.
    </p>
    <p>
     „Nuž ja,“ ponúkol sa fúzatý Bučak. „Ja viem, kde je Viedeň i kde cisár pán bývajú.
            Stál som neraz šilboch v zámku ako granatier
     <sup>
      [
      <a class="footnote" href="#ftn.id2581543" name="id2581543">
       37
      </a>
      ]
     </sup>
     i videl som pána cisára.“
    </p>
    <p>
     „I môj kôň bol vo Viedni a videl pána cisára,“ protirečil s úškľabkom Humenský. „Ty
            vieš len: ,Hapták!‘“
     <sup>
      [
      <a class="footnote" href="#ftn.id2581570" name="id2581570">
       38
      </a>
      ]
     </sup>
    </p>
    <p>
     „Čo? Teda ja kôň?“ skríkol zúrive Bučak, a do Humenského.
    </p>
    <p>
     Boli by sa lapili, keby nebol vskočil medzi nich učiteľ, ktorý tiež prišiel vypiť
            oldomáš na vyhratú pravotu. „Oba ste mi kmotrovia,“ čitkal ich, „dajte si pokoj. Počujte
            ma, ja vám dačo poviem, som starý človek. Škoda vám hrdlovať sa pre nič. Vo Viedni nikdy
            nikomu nič nenasúdili, ani nenasúdia. Skúsil som to už. Odoberú ti tam Nemci, smejúci sa
            z teba, tú prosbu, a tá bude skorej doma, než vyslanstvo, a to v rukách tých pánov, na
            ktorých žaluješ. Títo potom odpíšu hore, že prosebníci sú nepokojní mätežníci, nemajú
            pravdu, že ich len daktorí popudzovatelia poburujú. Radšej to dať advokátovi, čo by sa
            tam daromne strovilo. Všetko behanie do Viedne bolo vždy a zostane márnym. To vám
            povedám ja, starý muž.“
    </p>
    <p>
     „Dobre hovoril učiteľ,“ riekol richtár. „Rozumne,“ prisvedčili i mnohí iní a za dobrú
            poradu prisúdili hneď rechtorovi dve hromádky prútia z lesa, ktorý dostanú. Ale
            farárovi, tomu panskému potrimiskovi, nedajú nič.
    </p>
    <p>
     „Vy činíte tak,“ ozval sa richtár, „ako ten šuster v kalendári. Zazrúc oknom na ulici
            tučného brava, mlsol: ,Eh, žena, čiže by sme jedli jaternice, keby sme takéto hovädo
            zaklali!‘ ,Ale veru tento kujon by ti ich nejedol,‘ ukázala majstrová na učňa. ,Čo?‘
            priskočil majster k chlapcovi, ,teda ty nechceš jaternice? Budeš dobrý? Budeš dobrý, ty
            výberník? Budeš jaternice jesť?‘ vyobšíval ho remeňom. Tak práve i vy robíte teraz.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2581653">
        </a>
        XVI
       </h2>
      </div>
     </div>
    </div>
    <p>
    </p>
    <p>
     Pri smiechu, ktorý z toho povstal, vstúpil neogabaný Zajac, obyčajný bajazzo
     <sup>
      [
      <a class="footnote" href="#ftn.id2581666" name="id2581666">
       39
      </a>
      ]
     </sup>
     v dedine. Mládež ho hneď obhŕkla a Zajac im rozprával, ako obyčajne, o
            svojich podivných skúsenostiach a hrdinských činoch v Bombardii.
     <sup>
      [
      <a class="footnote" href="#ftn.id2581682" name="id2581682">
       40
      </a>
      ]
     </sup>
    </p>
    <p>
     Včely tam, vraj, ako u nás ovce.
    </p>
    <p>
     „A úle?“ tázal sa Pelechavý, ktorý mal síce sklenku pred sebou, ale nepil, len sa
            usmieval pod nosom.
    </p>
    <p>
     „Len také ako u nás.“
    </p>
    <p>
     „Akože teda vojdú?“
    </p>
    <p>
     „To je ich vec,“ zarehotal sa husár, „ja tvojho Boha! Prečo nepiješ ako druhý poctivý
            človek? ja tvojho Krista! Keby som ja mal, čo ty, nechodil by som v takých poplátaných
            plundrách, ani v takom ošumelom klobúku. Kúpil si ho kdesi od žobráka, ty skupáň.
            Nerobil by som nič, len by som si ľahol v pivnici horeznačky pod sud a tak by mi musel
            točiť krčmár do gamby tokajčinu. Ale ty si skrbec, ty by si obehol nahý za krajciar
            dedinu, ja tvoj huncútsky kríž!“
    </p>
    <p>
     „Drž ten svoj rozpustilý pysk, neplecha!“ odvrkol Pelechavý.
    </p>
    <p>
     „Drž ty!“ rúbal ďalej do neho Zajac, „ty, čo si roj so stromu ukradol a panskú
            sypáreň ozbíjal. Ty, boháč, chodíš po nociach vypásať so statkom úrody chudobných ľudí.
            Na, tu máš! Pi z môjho, pľuhák, keď svoj krajciar tak ľutuješ.“
    </p>
    <p>
     „Daj mu pokoj,“ zamiešal sa Kožuch. „On sbiera, aby odkúpil od Kobzayho sedliacke
            osminy.“
    </p>
    <p>
     Smiech bol všeobecný, sklenky sa prázdnily, žid ich naplňoval, husár luhal ďalej.
    </p>
    <p>
     Pri spomienke makarónov rozprával, že sú to hlísty na sedemdesiat siah dlhé. Kupujú
            sa na lakte. Jediaci len rozčeperí nohy, otvorí ústa a hlísta mu sama beží dolu hrdlom.
            Kofa meria lakťom a keď je dosť, hlístu nožnicami prestrihne.
    </p>
    <p>
     Zamilovala sa do neho jedna talianska grófka. „Hneď, ako som pricválal do dvora,
            počala mihať. ,Ej, bisťu Bohu,‘ mlsla, ,to je parobok. Niet mu páru vo svete!‘ Ako som
            skočil s koňa a oddal ho sluhovi, ,nechže sa páči,‘ podala mi ruku a viedla ma popod
            pazuchu. Po dobrej večeri dala mužovi písanú podušku
     <sup>
      [
      <a class="footnote" href="#ftn.id2581781" name="id2581781">
       41
      </a>
      ]
     </sup>
     a novú sivú gubu pod pec na lavicu. ,Tu,‘ pohladkala ho, ,spi a buď ticho,
            aby sa pán husár neprebudili.‘ Mne hodila na stred chyže otep slamy. V noci slyšal gróf
            šepot. ,Erža!‘ zakašľal, ,ten husár šepce s tebou.‘ ,No veď šepce.‘ ,Prečo mu nepovieš?‘
            ,Povedz mu ty, ak vieš uhorsky.‘ Ráno pohádzal všetkých svätých do čiapky a pošľapal
            nohami, vyjmúc len svätého Antona, aby aspoň jeden zostal na plemä.“
    </p>
    <p>
     „A ako to bolo s tým Napoleonom?“
     <sup>
      [
      <a class="footnote" href="#ftn.id2581806" name="id2581806">
       42
      </a>
      ]
     </sup>
     zavrátil ho parobok s takým perom za klobúkom ako metla.
    </p>
    <p>
     „Nuž ľa! Keď už nás toľko nápastovali
     <sup>
      [
      <a class="footnote" href="#ftn.id2581825" name="id2581825">
       43
      </a>
      ]
     </sup>
     ti Francúzi, radili sa pán cisár s deneráľmi, koho by poslať k tomu
            Napoleonovi s klobúkom udereným za ucho? Tu všetci, že veru len Zajaca, bo on je prvý
            hrdina. Sadnem teda na koňa a hajde do Parízu! Koňa si priviažem o plot. Hneď pribehne
            cisárovná a prinesie mi v zápone ovsa. Potom beží do kuchyne a navarí mi takých pirohov
            so sekanými hruškami, že ste jakživ takých nevideli. Boly vám ako hodné krpce. Ledva som
            vpratal z nich poldruha. A boly, prisahám bohu, tak mastné, že sa mi loj tak lial dolu
            bradou ako Áronovi. Roztopila na to sedem funtov lojových sviec, aby to už len dobré
            bolo. Nahotovila mi i hriateho s husiou masťou a na cestu napiekla pagáčov so
            škvarkami.“
    </p>
    <p>
     „A Napoleon čože?“
    </p>
    <p>
     „Hja! Potľapkal ma po pleci: ,Drusa môj vďačný! Takýchto husárov mi jeden regiment a
            zaujmem hračkou celý svet, pokorím všetky národy.‘ A tak ma, nech som dobrým, vystískal
            a vybozkával ako dáku paničku.“
    </p>
    <p>
     „Ale pokoj či dal?“
    </p>
    <p>
     „Ako by nie na moje slovo? Dal mi i desať groší na pálenku, aby som len nahováral
            pána cisára a deneráľov, aby ticho boli a mlčali, až si vezme, čo mu úhodno. Lebo ostril
            si zuby na tú našu Bombardiu, z ktorej nás potom vybombardoval,
     <sup>
      [
      <a class="footnote" href="#ftn.id2581885" name="id2581885">
       44
      </a>
      ]
     </sup>
     strela v jeho zauchouderený klobúk. Dosť sme sa ohliadali, či sa nezjaví
            dakde dajeden kozák, ale svet je nevďačný. My sme pomáhali na Kryme Francúzom biť Moskáľov
     <sup>
      [
      <a class="footnote" href="#ftn.id2581912" name="id2581912">
       45
      </a>
      ]
     </sup>
     a nevďační Moskáli neprišli nás teraz brániť. Nech im taká bude poctivosť.
    </p>
    <p>
     Keď sme nemali čo vopchať do papule, tu zase všetci len na Zajaca. Vezmem si teda
            jednu škadrónu a idem rekvirovať, ako sa vojenským menom nazýva brať čo zapatríš a
            nezaplatíš. Ale ja som to nepotreboval. Francúzi práve viezli na mnohých vozoch celé
            imanie olúpenej dediny, ako by tu našej Chujavy, lenže by sa tu veľmi neobrali. To,
            reku, dobre, tí rekvirovali pre nás. ,Utekajte!‘ zarevem na nich, ,lebo keď nie, my
            zutekáme.‘ A mojim chlapom rozkážem: ,A tak!‘
     <sup>
      [
      <a class="footnote" href="#ftn.id2581962" name="id2581962">
       46
      </a>
      ]
     </sup>
     a hybaj na Francúzov. Títo, náhle vyrozumeli, že ja tam, tak pádili na
            zlomkrky do svojho táboru nazpät, že tieň až o polhodiny dobehol za nimi. Všetku lúpež
            zanechali nám.
    </p>
    <p>
     Pri tom všetkom vojdeme do olúpenej dediny. Tam ti nájdem jedného chlapa v červenej
            košeli. Spal na slnci ako prasatá cez poludnie. ,Kto to?‘ tážem sa sedliakov, stojacich
            tam so složenými klobúkmi. ,Garibaldi,‘
     <sup>
      [
      <a class="footnote" href="#ftn.id2581992" name="id2581992">
       47
      </a>
      ]
     </sup>
     odvetia. ,Čit, reku, znám toho kujona, čo buky a jedle preskakuje ako
            Jánošík.‘ Vytiahnem remeň z nohavíc a pristúpim k nemu: ,Ivan, ty spíš a ja sa trudím,
            viažem ťa.‘
    </p>
    <p>
     Mal som pod sebou i jedného deneráľa. Tento vyňuchtal kdesi vajcia a nabral plné
            vrecká. ,Čo to máte?‘ tľapnem ho po vrecku. ,Okovaná strela, pán deneráľ! Vy ste museli
            mať veľký strach. Leje sa vám dolu plundrami.‘“
    </p>
    <p>
     „A že si nebol ranený v žiadnej bitke!“
    </p>
    <p>
     „Lebo som mal rozum. Lapil som každú guľku do hrsti. Mával som ich plné vrecká. Jedna
            mi padla i do oka, ale mi ju po patálii
     <sup>
      [
      <a class="footnote" href="#ftn.id2582036" name="id2582036">
       48
      </a>
      ]
     </sup>
     vylízala stará Cigánka.“
    </p>
    <p>
     „Ty si veľký luhár,“ vytrel si Bučak fúzy.
    </p>
    <p>
     „Ba vy ste veľkí blázni,“ smial sa husár. „Tomu tak sa má rozumieť ako tomu nápisu na
            banknotách, že môžu byť každú hodinu vymenené za striebro, alebo prípovedi o
            rovnoprávnosti všetkých. Iďže, bo ťa kopnem! To je tá povestná rovnoprávnosť.“
    </p>
    <p>
     Tu vstúpila s veľkou pokorou tá obstarná, chudobne odetá Češka, ktorá bola ráno
            prosila richtára o dovolenie hrať predvečerom komédiu. „Prosím ponížene,“ hovorila,
            držiac v ruke tanier, „nech ráčia, vaše milosti, zaplatiť po päť krajciarov, lebo
            komédia sa započne. Komu sa neľúbi, nech ráči ísť von.“
    </p>
    <p>
     „Čo? Von?“ ozval sa úškľabne na oba lakte podoprený Kožuch. „Tu je krčma. Ja tu
            sedím. Kto mi rozkáže? Krčma je pre každého.“
    </p>
    <p>
     „Ale nie divadlo,“ odvetila ženská. „Prosím o päť krajciarov, alebo von.“
    </p>
    <p>
     „Čo s tým von?“ osopil sa na ňu i divý Bučak. „Koho ty tu vyháňaš, ty kurva, beštia,
            fľandra? My tu doma, vy len takí tuláci.“
    </p>
    <p>
     „Ja som poctivá vdova, živím sa počestným umením,“ riekla pokojne žena. „Ale vy,
            páni, ste akísi surovci. Ta sa mi zdá, že som prišla medzi divých ľudožrútov. Keď slovo
            cti a ľudskosti nemá k vám prístup, obraciam sa na pána predstaveného obce. Prosila som
            o dovolenie hrať, a dali ste mi ho; učiňte teda teraz po práve, richtár.“
    </p>
    <p>
     „Ja nechcem byť divákom zadarmo,“ slovil richtár, „bo viem, že ani títo ľudia z
            povetria nežijú.“ A aby zahanbil iných, vrhol prvý do taniera desaťkrajciarnik. Našli sa
            okrem neho ešte desiati, ktorý vystreli ruky a dali po päť krajciarov. Ostatní osvedčili
            sa divo, že nič nedajú.
    </p>
    <p>
     „Tak teda von!“ zdvihol richtár palicu a vyhnal surovcov. Hra sa započala pre
            jedenástich divákov.
    </p>
    <p>
     Bola to komédia s mravným zameraním, složená samým mladíkom a potrebám ľudu vcele
            primeraná. Predstavovalo sa v nej nešťastie pijana a jeho rodiny. Naposledok ho unáša
            čert zaživa. Ale neborák básnik-herec nadarmo pracoval. I tých desať jeho divákov len
            surovosti vyvádzali, kričali, vrešťali, hovorili hlúpstva, keď sa zjavily figúry. Môžeme
            si predstaviť, s akou ochotou hral.
    </p>
    <p>
     Ale hral predsa, až sa rozletely dvere a vhrnula sa jedným nezastaveným prúdom surová
            háveď. Vtedy herec dal konať jednej figúre posunky, ktoré uhádnuť musíme zanechať
            čitateľom, a potom spustil oponu.
    </p>
    <p>
     Chachot bol veľký, ale komediantom nešlo do smiechu, keď sa doznali, čo sa povodilo
            vonka. Suroví paholci prekotili, polámali vozík a koňa priviazali vo vozárni zadkom k
            žľabu.
    </p>
    <p>
     To vzbudilo v komediantovi múdru myšlienku. „Buď ticho,“ riekol materi, keď plakala,
            zalamovala rukami. „To nič nespomôže.“ Sám vojdúc do chyže, riekol: „Počujte len, dobrí
            ľudia! Kto z vás videl koňa, ktorý má hlavu tam, kde má byť zadok, a zadok tam, kde má
            byť hlava?“
    </p>
    <p>
     „A ty si videl?“ tázali sa pijani.
    </p>
    <p>
     „Nielen, že som videl, i ukážem vám takého, ak zaplatíte po desať krajciarov.“
    </p>
    <p>
     To už bolo dačo iného, ako komédia s pumperlíkmi. Každý chcel vidieť tak divného
            koňa. Ktorí sami nemali, požičali si a predsa dali po desiatich krajciaroch.
    </p>
    <p>
     „Už sme zaplatili všetci. Kde je kôň? Kde je kôň?“
    </p>
    <p>
     „Poďte,“ odviedol ich komediant do vozárne, „pozrite na toho koňa. Ten má hlavu tam,
            kde má byť zadok, a zadok tam, kde má byť hlava. Či nie?“
    </p>
    <p>
     Pijani sa až váľali od smiechu a nezávideli komediantom desať krajciarov.
    </p>
    <p>
     To je len škaredý deň v Chujave.
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2578244" name="ftn.id2578244">
        1
       </a>
       ]
      </sup>
      <span class="emphasis">
       <em>
        Navyknutý na samých firštov, markízov
       </em>
      </span>
      — Fürst (nem.) značí
                  knieža. Markíz (franc. a angl.), v románskych krajinách a v Anglicku titul vysokej
                  šľachty (viac než gróf a menej ako knieža).
     </p>
    </div>
    <div class="footnote">
     <p>
      <sup>
       [
       <a class="para" href="#id2578281" name="ftn.id2578281">
        2
       </a>
       ]
      </sup>
      <span class="emphasis">
       <em>
        So svojou rovnoprávnosťou všetkých s výlučným panovaním
                     Nemcov
       </em>
      </span>
      — irónia na Bachov absolutistický režim, zavedený po r. 1849
                  v rakúskej monarchii
     </p>
    </div>
    <div class="footnote">
     <p>
      <sup>
       [
       <a class="para" href="#id2578299" name="ftn.id2578299">
        3
       </a>
       ]
      </sup>
      <span class="emphasis">
       <em>
        Domorodé, samovolené vrchnosti
       </em>
      </span>
      — nie je to vtip, ale
                  skutočnosť. Bolo tak už r. 1861, pri čiastočnom oživotvorení uhorskej ústavy, a
                  tým viac r. 1865, keď sa zrejme schyľovalo k vyrovnaniu, uskutočnenému potom r.
                  1867. Názorný príklad, ako sa „volilo“ r. 1861 v Sabolčskej — presne na ten istý
                  recept sa „volilo“ vtedy i na Slovensku — nakreslil Štefan M. Daxner (Po roku
                  1849, Slov. pohľady XII, 1892, 453 — 4).
     </p>
    </div>
    <div class="footnote">
     <p>
      <sup>
       [
       <a class="para" href="#id2578339" name="ftn.id2578339">
        4
       </a>
       ]
      </sup>
      <span class="emphasis">
       <em>
        Nohavice z drelichu
       </em>
      </span>
      (z nem.) — dvojtkaniny
     </p>
    </div>
    <div class="footnote">
     <p>
      <sup>
       [
       <a class="para" href="#id2578379" name="ftn.id2578379">
        5
       </a>
       ]
      </sup>
      <span class="emphasis">
       <em>
        Už sedemnásť rokov tomu, čo panština prestala
       </em>
      </span>
      — totiž
                  poddanstvo, zrušené r. 1848
     </p>
    </div>
    <div class="footnote">
     <p>
      <sup>
       [
       <a class="para" href="#id2578396" name="ftn.id2578396">
        6
       </a>
       ]
      </sup>
      <span class="emphasis">
       <em>
        Pol úreku
       </em>
      </span>
      — asi to isté, čo pol sedenia (sesie). Celé
                  sedliacke sedenie skladalo sa z vnútorného pozemku (intravilánu), miesta, kde stál
                  dom a kde bola záhrada, a z vonkajšieho pozemku (extravilánu), totiž rolí a lúk.
                  Rolí bolo na celé sedenie podľa veľkosti chotára a úrodnosti pôdy 16 — 40 jutár,
                  lúk bolo pod 6 — 22 koscov. Na pol sedenia bola polovička tej výmery.
     </p>
    </div>
    <div class="footnote">
     <p>
      <sup>
       [
       <a class="para" href="#id2578504" name="ftn.id2578504">
        7
       </a>
       ]
      </sup>
      <span class="emphasis">
       <em>
        Po ochodzi
       </em>
      </span>
      — po okrese
     </p>
    </div>
    <div class="footnote">
     <p>
      <sup>
       [
       <a class="para" href="#id2578551" name="ftn.id2578551">
        8
       </a>
       ]
      </sup>
      <span class="emphasis">
       <em>
        Cestovnému pánovi
       </em>
      </span>
      — tomu, ktorý mal na starosti cesty v
                  okrese
     </p>
    </div>
    <div class="footnote">
     <p>
      <sup>
       [
       <a class="para" href="#id2578624" name="ftn.id2578624">
        9
       </a>
       ]
      </sup>
      <span class="emphasis">
       <em>
        Ebadta Tótja
       </em>
      </span>
      (maď.) — sprepadený Slovák (alebo surovšie:
                  psia krv slovenská)
     </p>
    </div>
    <div class="footnote">
     <p>
      <sup>
       [
       <a class="para" href="#id2578641" name="ftn.id2578641">
        10
       </a>
       ]
      </sup>
      <span class="emphasis">
       <em>
        Nem hneválni, pán Maďar
       </em>
      </span>
      — maďarsko-slovenská rečová
                  miešanina (nehnevajte sa)
     </p>
    </div>
    <div class="footnote">
     <p>
      <sup>
       [
       <a class="para" href="#id2578707" name="ftn.id2578707">
        11
       </a>
       ]
      </sup>
      <span class="emphasis">
       <em>
        Csakugyan
       </em>
      </span>
      — ktoré stojí pred tými slovami, je tiež maď.
                  (ozaj, naozaj)
     </p>
    </div>
    <div class="footnote">
     <p>
      <sup>
       [
       <a class="para" href="#id2578720" name="ftn.id2578720">
        12
       </a>
       ]
      </sup>
      <span class="emphasis">
       <em>
        Štróf zaplatí, izé, gmina
       </em>
      </span>
      — rečová miešanina, lebo štróf
                  je z nem. die Strafe (trest), izé je maď. „onô“ a gmina je z nem. die Gemeinde
                  (obec), užívané v tomto tvare na východnom Slovensku
     </p>
    </div>
    <div class="footnote">
     <p>
      <sup>
       [
       <a class="para" href="#id2578908" name="ftn.id2578908">
        13
       </a>
       ]
      </sup>
      <span class="emphasis">
       <em>
        Ja som dnes, főképen, nato prišiel…
       </em>
      </span>
      — všetko maď. slová:
                  főképen = hlavne, főszolgabíróva = hlavného slúžneho, előleges költségvetés =
                  predbežný rozpočet.
     </p>
    </div>
    <div class="footnote">
     <p>
      <sup>
       [
       <a class="para" href="#id2578948" name="ftn.id2578948">
        14
       </a>
       ]
      </sup>
      <span class="emphasis">
       <em>
        Slávnych megyei tisztov
       </em>
      </span>
      (maď.) — stoličných
                  úradníkov
     </p>
    </div>
    <div class="footnote">
     <p>
      <sup>
       [
       <a class="para" href="#id2578996" name="ftn.id2578996">
        15
       </a>
       ]
      </sup>
      <span class="emphasis">
       <em>
        Vysoký helytartótanács ráčil elrendelovať
       </em>
      </span>
      (maď.) — vysoká
                  námestná rada ráčila nariadiť. Námestná rada (miestodržiteľstvo) bola pred
                  vyrovnaním (1867) najvyššou správnou inštanciou v Uhorsku, krajinskou
                  vládou.
     </p>
    </div>
    <div class="footnote">
     <p>
      <sup>
       [
       <a class="para" href="#id2579014" name="ftn.id2579014">
        16
       </a>
       ]
      </sup>
      <span class="emphasis">
       <em>
        Kelčíky
       </em>
      </span>
      (z maď. költség) — trovy
     </p>
    </div>
    <div class="footnote">
     <p>
      <sup>
       [
       <a class="para" href="#id2579033" name="ftn.id2579033">
        17
       </a>
       ]
      </sup>
      <span class="emphasis">
       <em>
        To sa teda bude végrehajtovať
       </em>
      </span>
      (maď.) — to sa vykoná,
                  exekvuje (uskutoční)
     </p>
    </div>
    <div class="footnote">
     <p>
      <sup>
       [
       <a class="para" href="#id2579047" name="ftn.id2579047">
        18
       </a>
       ]
      </sup>
      <span class="emphasis">
       <em>
        Esteraichské zlaté
       </em>
      </span>
      (z nem.) — rakúske zlaté
     </p>
    </div>
    <div class="footnote">
     <p>
      <sup>
       [
       <a class="para" href="#id2579078" name="ftn.id2579078">
        19
       </a>
       ]
      </sup>
      <span class="emphasis">
       <em>
        Ta budeme jártatovať „Krajana“
       </em>
      </span>
      (maď.) — predplácať
                  (doslovne: nechať chodiť). Krajan vychádzal r. 1864 v Pešti raz do týždňa v
                  mizernej slovenčine a s maďarizačnou tendenciou.
     </p>
    </div>
    <div class="footnote">
     <p>
      <sup>
       [
       <a class="para" href="#id2579095" name="ftn.id2579095">
        20
       </a>
       ]
      </sup>
      <span class="emphasis">
       <em>
        Gazdasági Lapok
       </em>
      </span>
      (maď.) — hospodárske listy
     </p>
    </div>
    <div class="footnote">
     <p>
      <sup>
       [
       <a class="para" href="#id2579144" name="ftn.id2579144">
        21
       </a>
       ]
      </sup>
      <span class="emphasis">
       <em>
        „Obzor“ sú noviny panslavistické
       </em>
      </span>
      — bol to časopis Daniela
                  Licharda (1812 — 1882), znamenitého popularizátora vied, vychádzajúci v r. 1863 —
                  1882. Obzor bol hospodársky časopis, veľmi dobrý, politikou sa vôbec
                  nezaoberal.
     </p>
    </div>
    <div class="footnote">
     <p>
      <sup>
       [
       <a class="para" href="#id2579231" name="ftn.id2579231">
        22
       </a>
       ]
      </sup>
      <span class="emphasis">
       <em>
        Tys’, ako vidím, veliký szájas
       </em>
      </span>
      (maď.) — veľký hubáč
     </p>
    </div>
    <div class="footnote">
     <p>
      <sup>
       [
       <a class="para" href="#id2579459" name="ftn.id2579459">
        23
       </a>
       ]
      </sup>
      <span class="emphasis">
       <em>
        Panského chalupníka
       </em>
      </span>
      — želiarovi, závislému i vtedy na
                  niekdajšom zemepánovi. Chalupníci sa tým odlišovali od sedliakov, že mali iba dom
                  a záhradu, v extraviláne však nemali nič, ani role, ani lúky.
     </p>
    </div>
    <div class="footnote">
     <p>
      <sup>
       [
       <a class="para" href="#id2579501" name="ftn.id2579501">
        24
       </a>
       ]
      </sup>
      <span class="emphasis">
       <em>
        Nemci boli samí Aristidovia
       </em>
      </span>
      — narážka na gréckeho
                  (aténskeho) štátnika Aristeidésa (540 — 467 pr. n. l.), ktorého pre jeho
                  nestrannosť a nezištnosť ešte za života nazvali „spravodlivým“
     </p>
    </div>
    <div class="footnote">
     <p>
      <sup>
       [
       <a class="para" href="#id2580182" name="ftn.id2580182">
        25
       </a>
       ]
      </sup>
      <span class="emphasis">
       <em>
        Voľba, izé, országgyűlési követa
       </em>
      </span>
      (maď.) — onô, snemového
                  poslanca
     </p>
    </div>
    <div class="footnote">
     <p>
      <sup>
       [
       <a class="para" href="#id2580223" name="ftn.id2580223">
        26
       </a>
       ]
      </sup>
      <span class="emphasis">
       <em>
        I vy musíte za neho szavazovať
       </em>
      </span>
      (maď.) — hlasovať
     </p>
    </div>
    <div class="footnote">
     <p>
      <sup>
       [
       <a class="para" href="#id2580366" name="ftn.id2580366">
        27
       </a>
       ]
      </sup>
      <span class="emphasis">
       <em>
        Luterani comburantur
       </em>
      </span>
      (lat.) — luteránov treba upáliť, sú
                  to slová uhorského zákona z r. 1525, podľa ktorého zavše i pokračovali (napr.
                  upálenie ľubietovského farára Nikolaiho a učiteľa Gregoriho r. 1527)
     </p>
    </div>
    <div class="footnote">
     <p>
      <sup>
       [
       <a class="para" href="#id2580411" name="ftn.id2580411">
        28
       </a>
       ]
      </sup>
      <span class="emphasis">
       <em>
        Že je turecký derviš a že sbiera v Uhrách milodary na mohamedánsku
                     mečetu
       </em>
      </span>
      — Perzské slovo derviš označuje členov mysticko-náboženských
                  radov u mohamedánov (niečo podobného ako mnísi u katolíkov a
                  pravoslávnych).
     </p>
    </div>
    <div class="footnote">
     <p>
      <sup>
       [
       <a class="para" href="#id2580427" name="ftn.id2580427">
        29
       </a>
       ]
      </sup>
      <span class="emphasis">
       <em>
        Mečeta
       </em>
      </span>
      — presnejšie mešita (z arab. mesdžid) je názov
                  mohamedánskej modlitebnice
     </p>
    </div>
    <div class="footnote">
     <p>
      <sup>
       [
       <a class="para" href="#id2580501" name="ftn.id2580501">
        30
       </a>
       ]
      </sup>
      <span class="emphasis">
       <em>
        Že mu dá priviesť päť siah
       </em>
      </span>
      (dreva) — 1 siaha je 1,89648
                  metra a 1 meter je 0,52729 viedenskej siahy
     </p>
    </div>
    <div class="footnote">
     <p>
      <sup>
       [
       <a class="para" href="#id2580530" name="ftn.id2580530">
        31
       </a>
       ]
      </sup>
      <span class="emphasis">
       <em>
        Na nos shrbeného adjunkta
       </em>
      </span>
      (z lat.) — prideleného úradníka,
                  na ktorého možno preniesť časť šéfovej právomoci
     </p>
    </div>
    <div class="footnote">
     <p>
      <sup>
       [
       <a class="para" href="#id2580730" name="ftn.id2580730">
        32
       </a>
       ]
      </sup>
      <span class="emphasis">
       <em>
        Z berničného úradu
       </em>
      </span>
      (zastar.) — z daňového úradu
     </p>
    </div>
    <div class="footnote">
     <p>
      <sup>
       [
       <a class="para" href="#id2580743" name="ftn.id2580743">
        33
       </a>
       ]
      </sup>
      <span class="emphasis">
       <em>
        Újezdného lekára
       </em>
      </span>
      — obvodného
     </p>
    </div>
    <div class="footnote">
     <p>
      <sup>
       [
       <a class="para" href="#id2580905" name="ftn.id2580905">
        34
       </a>
       ]
      </sup>
      <span class="emphasis">
       <em>
        Akýsi obšitoš
       </em>
      </span>
      (nem. slovo v maď. tvare) — vojenský
                  vyslúžilec
     </p>
    </div>
    <div class="footnote">
     <p>
      <sup>
       [
       <a class="para" href="#id2580936" name="ftn.id2580936">
        35
       </a>
       ]
      </sup>
      <span class="emphasis">
       <em>
        Dám mu groš
       </em>
      </span>
      — do groša išly tri krajciare
     </p>
    </div>
    <div class="footnote">
     <p>
      <sup>
       [
       <a class="para" href="#id2580968" name="ftn.id2580968">
        36
       </a>
       ]
      </sup>
      <span class="emphasis">
       <em>
        Ktorý slúžil cez dve kapitulácie cisára
       </em>
      </span>
      — „Kapituláciou“
                  sa nazývalo 10 — 12-ročné obdobie, cez ktoré slúžil vojak. Dve kapitulácie
                  znamenaly teda 20 — 24 rokov, lenže vyslúžilec, ktorého autor opisuje ako mladého
                  človeka, toľko iste neslúžil. Bolo to len chvastúnstvo, vyslovené vo veľkej
                  opilosti.
     </p>
    </div>
    <div class="footnote">
     <p>
      <sup>
       [
       <a class="para" href="#id2581543" name="ftn.id2581543">
        37
       </a>
       ]
      </sup>
      <span class="emphasis">
       <em>
        Stál som neraz šilboch v zámku ako granatier
       </em>
      </span>
      — Šilboch je
                  z nem. die Schildwache, stráž. Granatieri čiže granátnici boli pôvodne určení na
                  vrhanie granátov. Neskôr bývali granátnikmi vysokí a mocní chlapi, určení ako
                  záloha pre posledný, mocný nápor v bitke. Mávali zvláštne, vysoké čapice z
                  medvedej kožušiny.
     </p>
    </div>
    <div class="footnote">
     <p>
      <sup>
       [
       <a class="para" href="#id2581570" name="ftn.id2581570">
        38
       </a>
       ]
      </sup>
      <span class="emphasis">
       <em>
        „Hapták!“
       </em>
      </span>
      z nem. Habt Acht! — pozor (vojenský
                  povel)
     </p>
    </div>
    <div class="footnote">
     <p>
      <sup>
       [
       <a class="para" href="#id2581666" name="ftn.id2581666">
        39
       </a>
       ]
      </sup>
      <span class="emphasis">
       <em>
        Bajazzo
       </em>
      </span>
      (tal.) — pajác, šašek
     </p>
    </div>
    <div class="footnote">
     <p>
      <sup>
       [
       <a class="para" href="#id2581682" name="ftn.id2581682">
        40
       </a>
       ]
      </sup>
      <span class="emphasis">
       <em>
        V Bombardii
       </em>
      </span>
      — rozumej Lombardii
     </p>
    </div>
    <div class="footnote">
     <p>
      <sup>
       [
       <a class="para" href="#id2581781" name="ftn.id2581781">
        41
       </a>
       ]
      </sup>
      <span class="emphasis">
       <em>
        Písanú podušku
       </em>
      </span>
      — farbotlačovú
     </p>
    </div>
    <div class="footnote">
     <p>
      <sup>
       [
       <a class="para" href="#id2581806" name="ftn.id2581806">
        42
       </a>
       ]
      </sup>
      <span class="emphasis">
       <em>
        A ako to bolo s tým Napoleonom?
       </em>
      </span>
      — reč je o Napoleonovi
                  III. (1808 — 1873), francúzskom cisárovi v r. 1852 — 1870
     </p>
    </div>
    <div class="footnote">
     <p>
      <sup>
       [
       <a class="para" href="#id2581825" name="ftn.id2581825">
        43
       </a>
       ]
      </sup>
      <span class="emphasis">
       <em>
        Nápastovali
       </em>
      </span>
      — novotvar, napádali, robili nástrahy
     </p>
    </div>
    <div class="footnote">
     <p>
      <sup>
       [
       <a class="para" href="#id2581885" name="ftn.id2581885">
        44
       </a>
       ]
      </sup>
      <span class="emphasis">
       <em>
        Bombardiu, z ktorej nás potom vybombardoval
       </em>
      </span>
      — Zajac mienil
                  vojnu v r. 1859, v ktorej Rakúsko prišlo o Lombardiu. Mierom v Zürichu ju Rakúsko
                  odovzdalo Napoleonovi III., ktorý ju zas postúpil sardínskemu kráľovi Viktorovi
                  Emanuelovi II., od ktorého Francúzsko dostalo Nizzu a Savojsko.
     </p>
    </div>
    <div class="footnote">
     <p>
      <sup>
       [
       <a class="para" href="#id2581912" name="ftn.id2581912">
        45
       </a>
       ]
      </sup>
      <span class="emphasis">
       <em>
        My sme pomáhali na Kryme Francúzom biť Moskáľov
       </em>
      </span>
      — Autor
                  dáva do úst Zajacovi tieto slová preto, lebo Rakúsko sa skutočne pred krymskou
                  vojnou obrátilo proti Rusku, ktoré muselo na jeho nátlak vyprázdniť podunajské
                  rumunské kniežatstvá (Valašsko a Moldavsko). V krymskej vojne (1853 — 56) Rakúsko
                  nebojovalo s Ruskom priamo, ale mu veľmi škodilo diplomaticky, skutkom dosvedčiac
                  slová kniežaťa Schwarzenberga: „Svet užasne nad našou nevďačnosťou!“ (Roku 1849
                  totiž ruský cár Mikuláš I. veľmi účinne pomohol Habsburgovcom zdolať maďarskú
                  revolúciu.)
     </p>
    </div>
    <div class="footnote">
     <p>
      <sup>
       [
       <a class="para" href="#id2581962" name="ftn.id2581962">
        46
       </a>
       ]
      </sup>
      <span class="emphasis">
       <em>
        „A tak!“
       </em>
      </span>
      (z franc. attaque) — útok! (vojenský
                  povel)
     </p>
    </div>
    <div class="footnote">
     <p>
      <sup>
       [
       <a class="para" href="#id2581992" name="ftn.id2581992">
        47
       </a>
       ]
      </sup>
      <span class="emphasis">
       <em>
        Garibaldi
       </em>
      </span>
      — Giuseppe Garibaldi (1807 — 1882) — taliansky
                  národný hrdina, bojovník za slobodu a sjednotenie Talianska. Zajacova rozprávka o
                  ňom je, pravda, obyčajná luhanina.
     </p>
    </div>
    <div class="footnote">
     <p>
      <sup>
       [
       <a class="para" href="#id2582036" name="ftn.id2582036">
        48
       </a>
       ]
      </sup>
      <span class="emphasis">
       <em>
        Po patálii
       </em>
      </span>
      (z franc. bataille) — po bitke
     </p>
    </div>
   </div>
  </div>
  <div>
   <div class="titlepage">
    <div>
     <div>
      <h2 class="title">
       <a name="id2582223">
       </a>
       Deň pekný
      </h2>
     </div>
    </div>
   </div>
   <div class="toc">
    <p>
     <b>
      Obsah
     </b>
    </p>
    <dl>
     <dt>
      <span class="sect1">
       <a href="#id2582235">
        I
       </a>
      </span>
     </dt>
     <dt>
      <span class="sect1">
       <a href="#id2582342">
        II
       </a>
      </span>
     </dt>
     <dt>
      <span class="sect1">
       <a href="#id2582602">
        III
       </a>
      </span>
     </dt>
     <dt>
      <span class="sect1">
       <a href="#id2582792">
        IV
       </a>
      </span>
     </dt>
     <dt>
      <span class="sect1">
       <a href="#id2583153">
        V
       </a>
      </span>
     </dt>
     <dt>
      <span class="sect1">
       <a href="#id2583293">
        VI
       </a>
      </span>
     </dt>
     <dt>
      <span class="sect1">
       <a href="#id2583570">
        VII
       </a>
      </span>
     </dt>
     <dt>
      <span class="sect1">
       <a href="#id2583762">
        VIII
       </a>
      </span>
     </dt>
     <dt>
      <span class="sect1">
       <a href="#id2583958">
        IX
       </a>
      </span>
     </dt>
     <dt>
      <span class="sect1">
       <a href="#id2584331">
        X
       </a>
      </span>
     </dt>
     <dt>
      <span class="sect1">
       <a href="#id2584571">
        XI
       </a>
      </span>
     </dt>
     <dt>
      <span class="sect1">
       <a href="#id2584778">
        XII
       </a>
      </span>
     </dt>
     <dt>
      <span class="sect1">
       <a href="#id2584892">
        XIII
       </a>
      </span>
     </dt>
     <dt>
      <span class="sect1">
       <a href="#id2585006">
        XIV
       </a>
      </span>
     </dt>
     <dt>
      <span class="sect1">
       <a href="#id2585350">
        XV
       </a>
      </span>
     </dt>
     <dt>
      <span class="sect1">
       <a href="#id2585795">
        XVI
       </a>
      </span>
     </dt>
     <dt>
      <span class="sect1">
       <a href="#id2586014">
        XVII
       </a>
      </span>
     </dt>
    </dl>
   </div>
   <p>
   </p>
   <p>
   </p>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582235">
        </a>
        I
       </h2>
      </div>
     </div>
    </div>
    <p>
    </p>
    <p>
     Ale videla Chujava i deň veľmi pekný, radostný, slávny, lež až po rokoch, keď sa v
            nej všetko na lepšie premenilo, ba sa stalo svojím opakom. Ako to prišlo, vyrozumieme z
            opisu slávnosti, odbavovanej v Kobzayovskom kaštieli.
    </p>
    <p>
     Vidíme tu všeobecný čerstvý ruch, len nie taký, aký bys’ v panskom dome očakával. Na
            dvore vidno mnoho rozmanitých príležitostí, ale nie sú to ani koče ani batáre, lež
            maľované vozíky, ba i obecné vozy. V čeľadníku sedí za jedľovým stolom mnoho pohoničov,
            ale sú to len obecní sluhovia a sedliaci, nie vyšnurovaní držitelia opraty s
            rukavičkami. Po chlievoch žuje sence mnoho cudzích koni, ale nie sú to vysoké paripy,
            lež len obecné väčšie menšie škapky. V kuchyni varí sa a smaží, lež nie kuchár obskakuje
            železné ohnisko, ale ženské s bielymi záponkami. Taniere, misy, sklenice odnášajú a
            prinášajú nie mládenci v dolománoch,
     <sup>
      [
      <a class="footnote" href="#ftn.id2582284" name="id2582284">
       49
      </a>
      ]
     </sup>
     lež dievčatá s bielunkými opleckami, lesklými živôtkami a belavými
            záponkami. V panskej jedálni sedí za dlhým dubovým stolom mnoho hostí, ale nie sú to
            pyšní aristokrati, lež skromní evanjelickí farári, učitelia, so svojimi manželkami a
            dakoľko svetských pánov a paní. Ženské, medzi ktorými i dakoľko paničiek, zaujímajú
            čestnejšie miesto, posledné domový pán, farár Rastic.
    </p>
    <p>
     Čo? Farár domovým pánom v kaštieli Kobzayho? Tak je, a čo viac, pansláv Rastic.
            Hostina platí jeho narodeninám, ku ktorým sa sišli zblízka i ďaleka počestní priatelia,
            všetci tak osvedčení Slováci, že by sa bolo mohlo zaviesť vyšetrenie o panslavistickom
            spiknutí.
    </p>
    <p>
     Preto i rozhovor sa viedol výlučne v reči slovenskej a bol dôverný, srdečný, hlučný,
            veselý, bo všetci boli v najlepšom rozmare. Nikto nehľadel pred seba zadumane, ako býva
            neraz pri väčších hostinách: lež žartovali, smiali sa, sdeľovali si vospolok novinky,
            hovorili o veciach národných a krajinských, o udalostiach doma i za hranicami.
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582342">
        </a>
        II
       </h2>
      </div>
     </div>
    </div>
    <p>
    </p>
    <p>
     Prípitky započal starší bratstva Lukáč.
     <sup>
      [
      <a class="footnote" href="#ftn.id2582354" name="id2582354">
       50
      </a>
      ]
     </sup>
     „Ty,“ hovoril obrátený k Rasticovi, „zrodil si znovu obec. Aký to rozdiel
            medzi Chujavou bývalou a terajšou. Keď som ťa uvádzal do úradu, vyzerala tak, že sa
            človek až zle cítil pri pohľade na ňu. Chalupy boly všetky drevené, z neotesaných brvien
            alebo prútia, bez dymníkov, s vetchými pozalamovanými strechami, nadto tak neporiadne
            rozmetané ako stračie hniezdo. Dvory plné hnojnice a smetí, neopravené sady a záhrady,
            pustá divočina. Prázdna škola klesala na hromadu. Ešte i tie ošarpané krčmy hrozily
            židom a pijanom zalomením. Náhle človek s hradskej cesty sišiel v daždivej chvíli,
            bahuriny v suchej koľaji také, že až osi zem rýpaly. Zo všetkého vyzerala tá
            najkrajnejšia spustlosť, chudoba, bieda, červíctvo. Chujavčania boli rozkričaní ako
            ľudia korheľskí, neúctiví, spurní, bezbožní. A teraz! Všetkého toho opak. Sídlo nešváru
            a chudoby premenilo sa v sídlo poriadku a zámožnosti. Najspustlejšia obec stala sa
            mohutnou; najbiednejšia dedinka prevyšuje veľmi mnohé z našich poľných mestečiek.
     <sup>
      [
      <a class="footnote" href="#ftn.id2582404" name="id2582404">
       51
      </a>
      ]
     </sup>
     To všetko tvoje dielo, brat. Za krátky čas vykonal si veci veliké. Večná ti
            pamäť i sláva!“
    </p>
    <p>
     „Sláva, večná sláva!“ zdvihli všetci so štvrngotom poháre.
    </p>
    <p>
     Rastic sa uklonil zdvorile. „Premena k lepšiemu je, pravda, zrejmá, ale zásluhy
            chybne pripisuješ mne samému. Vidíš, brat môj. Za celých desať rokov, toľko temer ako
            tu, farároval som v Žabci, a nič spomenutiahodného som nevykonal. Prečo? Bo som stál ako
            prst samotný. Učiteľ, panstvo, dvorské osobníctvo, župní úradskí, všetko bolo proti mne,
            snižovali, uvádzali ma v ošklivosť pred ľudom, ako sa to vodieva rozkričaným panslávom.
            Mal som čo robiť, aby som sa len v úrade udržal, tak soptilo na mňa, shora podporované
            renegátstvo.“
    </p>
    <p>
     „Hanba a potupa renegátom a ich patrónom!“ zahučali spolustolovníci. „Oni hatia náš
            národný vývin. Pre nich väzíme vo večnom barbarstve.“
    </p>
    <p>
     Rastic pokračoval ďalej. „Že tu môžem preukázať dačo, to pošlo odtiaľ, že sme sa ako
            divom shromaždili štyria horliví, obetaví, rázni milovníci ľudu slovenského, ja, učiteľ
            Semenák, pravotár Stupnický a úradník Rozumovský.
     <sup>
      [
      <a class="footnote" href="#ftn.id2582459" name="id2582459">
       52
      </a>
      ]
     </sup>
     S týmito, páni, musím deliť svoje zásluhy a činím to vyznanie s radosťou.“
    </p>
    <p>
     „Pán úradník Rozumovský bol, tuším, tu prvý,“ pretrhol ho Lukáč.
    </p>
    <p>
     „Jeho,“ prisvedčil Rastic, „povolal prvého do služby Kobzay. On potom uviedol pána
            pravotára Stupnického, oba pritiahli mňa, ako spolužiaka, a ja som bol tak šťastný,
            utrafiť na učiteľa Semenáka. Štyria sme potom spojili svoje rozličné schopnosti a
            podporovali sa vospolok proti vonkajším nástrahám. Protivníci darmo búrili proti nám,
            stavali nám rozličné osídla, chceli nás ohnusiť ľudu, keď sme boli zajedno, podporovali
            sa i radou i pomocou. Čo by ľahko boli vykonali s jedným, to nemohli vyviesť so štyrmi.
            Ale i čo sa docielilo, to sa docielilo spojenými silami všetkých. Potom i zriedkavé
            priaznivé odolnosti treba vziať do úvahy.“
    </p>
    <p>
     „Pekne od teba,“ pochválil ho Lukáč, „že uznávaš i cudzie zásluhy. Ale, buď rečeno
            bez obrazenia tvojich spolupracovníkov, tys’ predsa bol podnetom a dušou všetkého. Mohol
            bys’ nám vyložiť, čo všetko sa tu dialo od tvojho príchodu, ako ste docielili tak
            skvelých výsledkov.“
    </p>
    <p>
     „Rozprávaj, brat,“ ozvali sa mnohí z farárov.
     <sup>
      [
      <a class="footnote" href="#ftn.id2582543" name="id2582543">
       53
      </a>
      ]
     </sup>
     „Od muža tak blahodarne pôsobivšieho jest čomu sa učiť.“
    </p>
    <p>
     „Pamätajte,“ odporoval Rastic, „že nie sme sami. Tu, hľa, i vaše drahé ženičky a
            dcérky. Mám ich nudiť suchým rozprávaním vecí prísnych?“
    </p>
    <p>
     „Aj!“ vzala slovo pani Lukáčová, „pán brat je zdvorilý, a tým nás obrazil. Či už my
            ozaj nemáme žiaden smysel pre veci vyššie? Nič iného nás nezaujíma ako klebety a šialené
            parížske módy? To veru pekná poklona. Žiadosť pánov je i našou. Prosíme ju vyplniť.“
    </p>
    <p>
     „To bude,“ dodaly iné panie, „najväčším pôžitkom, akých sa nám v Chujave dostať
            môže.“
    </p>
    <p>
     „Tak už teda,“ uškrnul sa Rastic, „odporovať nemožno. Vina nebude moja, keď sa panie
            sestry a paničky zle u mňa zabavia.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582602">
        </a>
        III
       </h2>
      </div>
     </div>
    </div>
    <p>
    </p>
    <p>
     „Predoslať musím,“ odkašľal, „že moje pôsobenie pošlo ďaleko za medze, ktoré som si
            prvotne vytýčil. Prišiel som do Chujavy jedine s tým, že budem ako možno najlepšie
            vzdelávať cirkev, vyučovať ľud, čo je vlastné naše povolanie. Na polepšenie hmotného
            jeho stavu nemal som ani pomyslenia. To prišlo potom neočakávane.
    </p>
    <p>
     Náš slovenský ľud je po celej krajine, v dedinách i po mestách, nadmieru zanedbaný,
            ako úhorom ležiaca, nikým neoraná roľa. Vyššie a zámožnejšie stavy sa ho zriekly,
            vrchnosti sa ho cudzia, starajú sa len o zahladenie jeho reči. Ešte i tí, ktorí z ľudu
            pošli, pohŕdajú ním, zapierajú ho, aspoň nič oň nedbajú, niet v nich žiadnej túžby mimo
            chleba, žiadnej národnej hrdosti a horlivosti ako v synoch a dcérach iných národov. O
            svoj národ nedbajú, bo výchova im ho odcudzila, za nesvoj nemôžu sa srdečne oduševniť.
            To príčina, že i farári a učitelia u nás sú zväčša len nádenníci a ľud zostáva akousi
            mŕtvou masou.
    </p>
    <p>
     Takým nádenníkom bol i môj predchodca v úrade. Pokladal sa za veľkého vlastenca,
            pchal sa do kaštieľov, ľudom oproti tomu pohŕdal. Neznal ani jeho reč, len ledabolo, a
            chlúbil, vystavoval sa tým, ukazoval svoju barbarskú nevedomosť ako dôkaz, že on nie je
            panslávom. Vykázal akotak svoju kázeň, či v chráme či na smetiskách, a s tým koniec jeho
            pastierovaniu. Bol by chcel maďarizovať ľud, ale to chodí s velikým ustávaním, dal teda
            pokoj. Mal na starosti len gazdovstvo a karty. Pre svoje maďarónske handabandy a
            necirkevného ducha, frivolné zásady náboženské,
     <sup>
      [
      <a class="footnote" href="#ftn.id2582680" name="id2582680">
       54
      </a>
      ]
     </sup>
     zaľúbil sa odrodilým pánikom a dostal ich priazňou faru mastnejšiu. Ľudu,
            farníkom neosožil nič.
    </p>
    <p>
     A neschopný, zhovädilý učiteľ nielen že povolaniu svojmu nezodpovedal, lež i škodil
            cirkvi premnoho. Od neho vychádzala hlavne skaza. Za štyridsať rokov svojho úradovania
            pokazil celú obec, vychoval pokolenie pijanské, nemravné, ošemetné, bezbožné. Keďže bol
            súčasne zapisovateľom, chodil ustavične so sedliakmi po krčmách, pil v richtárskom dome.
            A na nešťastie bol v obci obľúbený, lebo vedel mnoho trpieť, lichotiť a učiniť sa
            vážnym. Sprostáci ho počúvali ako dákeho proroka. Chodil ustavične za kmotra, jeho žena
            za kmotru. Temer všetky deti boly jeho krstniatka. Aspoň na žiadnych krstinách nechýbal.
            Tak i žiadne veselie, ani oddávky, ani kar neobišly sa bez neho. Tých pár detí, ktoré
            prišly do tej biednej školy v zimných mesiacoch, ani za tri roky čítať nenaučil a
            rozpustil tak, že to pred očami jeho všetečilo, nezbedy vyvádzalo, šeptalo, klmalo, bilo
            sa. Tak vychodili z jeho dielne samí ošemetní rozpustilci. Sdelil i tým akéhosi zlého
            ducha, ktorí vcele nechodili do školy. Za mnohé roky premenil celú obec na Sodomu.“
    </p>
    <p>
     „Sedliaci,“ skočil mu do reči Kaňuch, „pripovedali si, že nikdy viac takého dobrého
            rechtora mať nebudú; a predsa zachádzali s ním vždy skrbne, často nadmieru neúctive.
            Plácu mu nikdy, ani ako učiteľovi ani ako zapisovateľovi, povýšiť nechceli. Za písanie
            prosieb, závetov, smlúv a iných súkromných vecí nikdy mu iné nedali, ako žajdlíček toho smradu,
     <sup>
      [
      <a class="footnote" href="#ftn.id2582748" name="id2582748">
       55
      </a>
      ]
     </sup>
     ktorý vypili s ním. Jeden lotrovský korheľ, akýsi Humenský, zneuctil ho
            neslýchane na ulici, nadával mu s velikým krikom a tykaním do zbojníkov, lotrov, starých
            huncútov. Farár i obžaloval oplana, ale čo? Slúžny ešte učiteľovi vyčítal kapitolu, že
            sa nadrapuje s ľuďmi.“
    </p>
    <p>
     „Rozprávajú ľudia doposiaľ o tom kúsku uhorskej spravodlivosti,“ pokračoval Rastic,
            „učiteľ však bol pravým morom obce. Čo si s ním počať? Ani ho odstrániť, bo ľud predsa
            bol s ním spokojný, ani nahradiť jeho nedbanlivosť, bo fúkal ako jež, metal a šmáral
            všetko, keď som prišiel do tej školy.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2582792">
        </a>
        IV
       </h2>
      </div>
     </div>
    </div>
    <p>
    </p>
    <p>
     „Na šťastie moje i obce, starý pijan o pár mesiacov dokončil beh života a jeho miesto
            zaujal terajší môj verný spolupracovník Semenák. On spojuje v sebe pre národného učiteľa
            dostatočné vedomosti so zriedkavou horlivosťou a nezištnosťou.
    </p>
    <p>
     Druhý by bol započal s tým: „Vystavte mi školu a polepšite plácu, pri ktorej vyžiť
            nemôžem.“ Ale Semenák nie tak. On chcel si napred získať lásku a vykázať sa zásluhami.
            Konal teda omnoho viac, než čo by i najprísnejší sudca za najväčší plat bol požadovať
            mohol, a trpel ako Jób. Chodil sám z dom do domu, láskal dietky, nahováral rodičov,
            vodil sám chlapcov a dievčatá do školy, daktorým z nich i knižočky daroval.“
    </p>
    <p>
     „To bolo kus krušnej a kyslej práce,“ pretrhol ho Semenák. „Nedajbože presvedčiť ich
            o potrebe výučby. Keď som sa odvolával na židov, že oni žiadne dieťa bez výučby
            nenechajú a žiadne nákladky na to neľutujú, odvetili mi: ,U žida je to jeho živnosť,
            jeho hlavné dedičstvo, u nás sprostákov nič. Či si sa dačo učil, či nie, všetko jedno.
            Hľa, Humenský chodil i do latinských škôl, a čo z neho? Ani len richtárstva dodriapať sa
            nemôže a je posledný v obci. Nejeden, čo školy nevidel, má sto ráz viac poctivosti.‘“
    </p>
    <p>
     „A či nemajú pravdu?“ ozval sa učiteľ Škorec. „I ja mám v obci takého mudráka, ktorý
            aj listy a prosby sedliakom píše; a predsa je to ten najväčší lump, korheľ, galgan. Mám
            zasa iných, ktorí si veľmi počestne vedú, sú dobrí gazdovia, dobrí čeľadní otcovia a
            predsa do školy nikdy nechodili. Na tom naozaj veľmi málo záleží, či sedliak a chalupník
            vie čítať alebo nie.“
    </p>
    <p>
     „Áno,“ pokrútil hlavou Semenák, „ak sa len čítať deti naučia a potom nič viac, alebo
            len cudzie reči, ako Humenský v svojich latinských školách. Ale treba i vecné vedomosti
            deťom sdeliť a uspôsobiť ich k rozumeniu kníh, aby sa potom ďalej vzdelávaly samy. Potom
            treba sieť tých škodlivých povier roztrhnúť, do ktorých je ich rozum v dome rodičovskom
            zasnovaný.
    </p>
    <p>
     A čo nadovšetko, treba v nich vzbudiť pravú bázeň božiu, zošľachtiť ich srdce a vôľu,
            zásobiť ich dobrými mravnými zásadami. Vtedy škola nebude dačo zbytočného. Dorastie
            pokolenie rozumné a mravné. A to tiahne za sebou i hmotné blaho.“
    </p>
    <p>
     „Tak je,“ prisvedčil Rastic, „a môj šľachetný priateľ a pomocník Semenák činil to s
            nezlomnou vytrvalosťou, zriedkavým sebazaprením. Neviazal sa na hodiny a prísnu
            povinnosť. Súc sám jediný, podelil si dietky, podľa pokroku, na triedy a aby jedny
            nezevlovaly, keď sa zapodieva s druhými, hneď svolal zvonom staršie, hneď mladšie. Učí
            cez celý deň, ba ešte i v noci, pri svojich sviecach. A činí to s takou láskou, že ho
            deti majú radšej než vlastných rodičov. Obstupujú, oblapujú ho, vešajú sa na neho. Lebo
            i hrá a baví sa s nimi, je s deťmi deckom. Pri peknej chvíli vyvedie ich na dvor, do
            záhrady, na pole a práve vtedy učí ich najviac, keď o učení ani zdania nemajú. Deti samy
            pýtajú poučenie, tak vie vzbudiť v nich duševnú samočinnosť. Zaopatrí im tu i tam i
            spoločnú zábavu s rodičmi; preto i týchto oduševňuje. Nikdy ste takú kypiacu ochotu
            nevideli. Deti plačú, ak ich rodičia zdržujú od školy. Pokuty žiadne neužíva, ani
            nepotrebuje. Jeden prísny pohľad alebo slovo je dostatočná pokuta. Bude to svet, keď
            takto vychované pokolenie zaujme postať života. O školský plat nikdy sa neuháňal,
            nenabehoval, neodkazoval na rodičov.
    </p>
    <p>
     Tak sa stalo, že predtým prázdna škola preplnila sa a úspech bol prekvapujúci.
            Rodičia len ústa otvorili, čo to všetko tie ich detinky vedia, a počali stydieť sa ich.
            Bo neraz, keď činili alebo pohovorili dačo neslušného, deti ich zavrátily a harušily.
    </p>
    <p>
     Pán učiteľ dobre rátal, že úspech vo výučbe vystaví aj školu. Za dva roky trápil a
            tiesnil sa v budovisku starom, na tretí mal pohodlnú murovanú školu. Podliaci sa darmo
            odvolávali na pána s velikým nosom hovoriac: ,Nech buduje školu, keď nás o peniaze
            sosbierané na ňu ozbíjal.‘ ,Čo z tých žalôb?‘ odvetili rozumnejší. ,Ak budeme len vtedy
            mať školu, keď sa pri terajších pánoch spravodlivosti dovoláme, škoda nám i hovoriť o
            škole.‘ Ochotní donútili neochotných, a hoci panstvo nedalo na to kúska dreva, predsa
            vystavili školu poriadnu, spolu s inými budoviskami, chlievmi, humnom, sypárňou. Pán
            učiteľ už vtedy pojal si tovarišku života.“
    </p>
    <p>
     „Za ten čas,“ ozval sa tento, „stravoval ma pri svojom stole pán farár z lásky.“
    </p>
    <p>
     „Ako by nie,“ riekol Rastic. „Veď ste pracovali aj za mňa. Nedovolil mi, bratia, ani
            vierouku prednášať. ,Deti sú,‘ vraj, ,už len na mňa privyknuté. Aby sme ich nemýlili,
            chcem ich sám učiť všetkému.‘ A mal pravdu. Ja by som nikdy nebol dokázal získať si v
            takej miere tú mrvu.“
    </p>
    <p>
     „Som vôbec,“ pokračoval, „ctiteľ a milovník učiteľov. Vy, páni, ste hlavní
            vzdelávatelia ľudu. Bez vás nič by neosožily všetky naše kázne, hoc by cicerónske boly.
     <sup>
      [
      <a class="footnote" href="#ftn.id2583013" name="id2583013">
       56
      </a>
      ]
     </sup>
     Mládež poučiť a zošľachtiť, to hlavná vec. So starými hriešnikmi už nič
            nevykonáš. Cením teda vysoko vaše obtiažne povolanie. Ale so svojím dobrým učiteľom som
            zvlášť spokojný. Je to muž na to narodený, žije vcele svojmu úradu, pokračuje v ňom s
            akýmsi svätým zápalom. Čo iným nechuť a omrzlosť, to jemu pôsobí najväčšiu radosť.“
    </p>
    <p>
     „Našlo by sa to i viac ochotných,“ ozval sa Škorec, „keby ľud bol vďačný a farári
            takí ako vaša velebnosť. Ale v sedliakovi niet kvapky uznalosti. A odkedy dostal slobodu
            a vlastníctvo, je ešte stokrát skrbnejší a ošklivejší. Vystatuje sa: ,Ja pán, ja pán.‘
            Ale len žerie a pije, len sebe povyšuje s roka na rok plácu, učiteľovi ešte ujíma.
            Predtým pracoval so statkom za tridsať krajciarov cez deň, teraz žiada päť zlatých. Ale
            rechtor dostáva i teraz len tak štyri krajciare kľúčového, ako keď si za to mohol kúpiť
            funt mäsa.
     <sup>
      [
      <a class="footnote" href="#ftn.id2583062" name="id2583062">
       57
      </a>
      ]
     </sup>
     Ba ešte i z toho mu nestydatec utiahne. Krúti hlavou, že zabudol, že
            stratil, že mu veru chýba krajciar. Ale ak prídeš po spievaní do jeho domu, vrhne ti
            práve tak dva krajciare ako tulákovi žobrákovi. Na oferu ti vrhne gombičku bez uška,
            alebo ešte vezme z kôpky, nie žeby vrhol svoj žobrácky polkrajciar. Sprostý nádenník
            teraz žiada na deň zlatovku, a učiteľovi nepadne na deň ani pol zlatovky. Neostýchajú sa
            ani na poli škodu zrobiť. Tu ti spasú lúku, úrody, tam skradnú zemiaky, mak, kapustu.
            Keď som bol na tom driečnom ,náhrodňom náukobehu‘,
     <sup>
      [
      <a class="footnote" href="#ftn.id2583096" name="id2583096">
       58
      </a>
      ]
     </sup>
     kde sme všetko poznali, čo ministerstvom poslaní učbári nevedia a doma sa
            vystavili klebetám, akýsi planý človek poorezoval mi všetky klasy v krížoch. Sedliak je
            neuznalá, nevďačná stvora. A z pánov farárov kto je tak láskavý oproti svojmu
            pomocníkovi ako vaša velebnosť? Vedia len rozkazovať a bremená nakladať, ktorých sami sa
            prstom nedotknú.“
    </p>
    <p>
     „Práve to je,“ odvetil Rastic, „že môj Semenák nedal sa mýliť žiadnou nevďačnosťou, z
            ktorej i jemu zprvu hojne za podiel sa dostalo. Uznali, že je dobrý učiteľ, ale mu nič
            nedali. Ba našli sa i mudrci, ktorí na jeho vecné vyučovanie reptali, že len hlúpstva
            kadejaké učí. Navyknutí hľadať všetku múdrosť v reči, boli by chceli, aby deti učil
            maďarsky a nemecky. Čo im, vraj, po všetkom, keď nebudú rozumieť, čo hovoria páni? To
            pravda, že teraz došiel zaslúženej odmeny; ale či to mohol predvidieť? Ani zďaleka. Lebo
            pozdvihnutie tak hlboko padlej obce záviselo od nenadálych udalostí.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583153">
        </a>
        V
       </h2>
      </div>
     </div>
    </div>
    <p>
    </p>
    <p>
     „Úmysly naše,“ pokračoval Rastic, „boly zpočiatku skromné, obmedzovaly sa len na naše
            vlastné povolanie, na školu a výučbu.
    </p>
    <p>
     Náhle každodenná škola prišla trochu do poriadku, chcel hneď pán učiteľ zaviesť i
            nedeľnú školu pre dospelejšiu mládež. Ale ja som ho odhovoril od toho. Dajte tomu, reku,
            nateraz pokoj. Škoda to započínať, o čom možno predvidieť, že sa nezdarí. Napred si
            musíte odchovať inakšiu mládež. Terajšia rozbujnelá a zhovädilá vám nepríde.
    </p>
    <p>
     Za možné som oproti tomu uznal zavedenie skromnej opatrovne maličkých. Svolajúc po
            nešpore gazdov a gazdiné na farský dvor, takto asi som ich oslovil: Drobné deti
            zapríčiňujú vám v čas poľných prác velikú starosť. Po poli ich so sebou všade vláčiť
            nemôžete, doma musíte zanechať pri nich staršie deti, ktoré by alebo do školy ísť maly,
            alebo vám pomáhať mohly. Potom deti samy všeličo dokážu, najmä s ohňom. Zamykať ich do
            chyže už preto neradno, že zdivejú ako zver. Chceli by ste dačo máličko obetovať, aby
            ste sa tejto klopoty zbavili a dietky v bezpečnosť uviedli?
    </p>
    <p>
     ,Ba veru neviem,‘ ozvala sa jedna nevesta, ,čo by som dala, keby mi dakto starosť o
            deti s krku sosňal,‘ a ostatné prisvedčovaly.
    </p>
    <p>
     ,Tomu,‘ pokročil som, ,ľahká a lacná pomoc. Stará, nevládna Kapustaňa býva vždycky
            doma, a znáte ju ako triezvu, poctivú, rozumnú osobu dobrých mravov. Odneste teda deti k
            nej. Ona vám ich za maličkú náhradu nielen opatrí, lež i trochu pocvičí. Dajte jej po
            štvrtke žita od decka,
     <sup>
      [
      <a class="footnote" href="#ftn.id2583229" name="id2583229">
       59
      </a>
      ]
     </sup>
     nuž bude vám i jej spomôžené.‘
    </p>
    <p>
     ,Ja dám vďačne, i ja,‘ ozývaly sa radom ženy. Kapustaňa, s ktorou som už predbežne
            vec vyrovnal, bola predvolaná a zjednaná. Tak sme mali opatrovňu maličkých, aká môže byť
            na chudobnej dedinke.
    </p>
    <p>
     Dietky sa tam nielen ochraňujú, lež i cvičia trochu. Kapustaňa ich učí, podľa návodu
            pána učiteľa, ktorý ústav každodenne navštevuje, čísliť, zvieratá, stromy, byliny,
            kamene poznávať, ba i modliť sa a spievať. Potom im všeličo rozpráva a hry navrhuje. Bo
            hlavná vec je len zábava a ukrátenie času. Privykajú deti aj na poriadok, čistotu a
            spoločenské obcovanie. Pod dozorom budí a ostrí sa v nich i mravný cit, keď ich
            opatrovkyňa tu pochváli, tam pohaní.“
    </p>
    <p>
     „Môžem povedať,“ ozval sa Semenák, „že to potom, keď prídu do školy, ktorá sa im ako
            odmena predstavuje, na deťoch poznať. Ktoré nechodily do opatrovne, nevedia ani do
            piatich načísliť, sú vcele blbé, každého myslenia neschopné: ktoré však chodily, v tých
            sú duševné schopnosti už trochu vzbudené, ba znajú už i maličké počty a modlitby. Omnoho
            menšia je s nimi klopota. Je to dobrá príprava pre školu.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583293">
        </a>
        VI
       </h2>
      </div>
     </div>
    </div>
    <p>
    </p>
    <p>
     „Tak sme učinili všetko,“ vzal zasa slovo farár, „čo bolo možné pre duchovný prospech
            svereného nám stáda. Ale na tom nemali sme dosť. Obrátili sme pozornosť na hmotné
            potreby ľudu, zúboženého pre svoju nedospelosť a chýliaceho sa ku konečnej záhube.
    </p>
    <p>
     Bolelo ma, keď som videl, ako sa mu vodí. Nenadále oslobodený sedliak zle užíval
            svoju slobodu. Šlo k tomu, že sa uvrhne do stavu tisíc ráz horšieho, než bol pod
            panštinou, do úplného holomstva a zajatia židovského. Lebo oddal sa ozornému pijanstvu a
            márnil i samotný základ hospodárstva, osminy. Náhle sa dozvedeli, že predtým panské
            role, lúky sú ich vlastníctvom a že ich možno i predať, hybaj, pili a brali na ne, ako
            baran na rohy, až im židia dali výstav
     <sup>
      [
      <a class="footnote" href="#ftn.id2583327" name="id2583327">
       60
      </a>
      ]
     </sup>
     a vyháňali nahých z domu. Nadobúdal len triezvy richtár Hučko a skrbný
            Pelechavý.“
    </p>
    <p>
     „Tento,“ zamiešal sa úradník Rozumovský, „vytrhol i Kobzayovi z ruky tie štyri
            sedliacke osminy, ktoré tak nadužíval na ukrivdenie sedliakov. A to dosiahol fígľom. ,Čo
            im z tých osmín, pán veľkomožný?‘ hovoril potuteľne. ,Nech mi ich predajú,‘ Kobzay si
            dal povedať, bo sa nachádzal tiež ako neviestkár, hráč a šialený milovník skvostu vo
            večných nesnádzach. ,Budem im robiť za ne sto dní s koňmi.‘ Kobzay pristal, bo sme
            nemali nadostač záprahu, len sto zlatých si ešte k tomu vyjednal. Kúpa sa uviedla do
            poriadku a chytrý Pelechavý čo neurobí? S dobrými koňmi robil sebe, pre pána kúpil dve
            také mršiny, čo bys’ ich metlou zabil. Na týchto odrobil sto dní a potom škapky predal
            so ziskom.“
    </p>
    <p>
     Hostia sa smiali, slovo prevzal zase Rastic. „Pelechavý neustúpi v lakomosti a
            fígľoch žiadnemu židovi; ale ostatní sedliaci rútili sa strmhlav do priepasti holomstva.
            Ako to prekaziť? radili sme sa s pánom úradníkom Rozumovským a pravotárom Stupnickým.
    </p>
    <p>
     Pretriasali sme všetko, a všetko sme našli nedostatočným. Kázať proti pijanstvu? To
            znamená hádzať hrach na stenu, hus oblievať, murína umývať. Zriadiť spolok
            striezlivosti? Nikto z tých, ktorí ho potrebujú, nepríde do neho. Nezostávalo nič iného
            ako dochovanie zdravšieho pokolenia. Ale toto príde pozde, keď už zhovädilí otcovia a
            matky všetko premárnia a deti nebudú mať viac čo ochrániť.
    </p>
    <p>
     Aby sme aspoň trochu opozdili konečnú skazu nešťastných, uvažovali sme, ako by
            smierniť tú hroznú úžeru, ktorou si židovstvo ľud kresťanský podmaňuje. Lebo to až vieru
            prevyšuje, ako židia vedia koristiť z večných peňažitých nesnádzí aj hýrivých pánikov i
            zhovädilej sedľače. Len jeden príklad na to. Za štyridsať zlatoviek musel platiť
            oplanský Humenský takéto úroky: Zasadiť do svojej role štyridsať korcov
     <sup>
      [
      <a class="footnote" href="#ftn.id2583407" name="id2583407">
       61
      </a>
      ]
     </sup>
     židovských zemiakov, roľu zo svojho pohnojiť, zemiaky posadiť, dva razy
            okopať, v jeseni vybrať a domov priviezť. To činí omnoho viac než istina sama a
            sedliakovi nezvýšil sa ani jeden vozík hnoja pre jeho potrebu. Takto musí dlžník prísť o
            pár rokov so všetkým činom do rúk veriteľových. A to predsa ľahkomyseľných korheľov
            neodstraší. Len pijú a robia dlžoby. Daň nikdy nezaplatia ináč ako zo židovského mešca,
            keď predsa majú zárobok taký, že by tri, štyri dni všetko vyplatily. Čo tu počať? radíme
            sa. Ako týchto ľahkomyseľných bláznov ochrániť aspoň pred tou nesmiernou úžerou, ktorej
            už i sám zákon otvoril brány dokorán? Hotová pomoc bola by bývala v chrámovej
            pokladnici. Ale čože? Chrámové peniaze nosia sa napospol do úrokovní. Ich opatrovníci
            štítia sa sveriť ich sedliakom. Bo sedliak slovo nikdy nedrží, najmä oproti cirkvi a
            farárovi. Spoliehajúc sa na večné zhovievanie a beztrestnosť, úroky za roky a roky
            neplatí a pritom zas iné dlžoby snuje a pije na úver. Na preznačenie (intabuláciu) v
            pozemkových knihách pristať nechce, bo to pri malých sumách i nákladné. A bez toho ani
            sa nenazdáš, keď počuješ, že osminy sú predané z ruky, alebo prišly na bubon. Navrhnem
            teda založenie malej vzájomnej pomocnice.“
    </p>
    <p>
     ,Pomocnica,‘ priateľ Stupnický na to, ,podmieňuje nielen pôžičky, lež i vklady. Jedni
            musia dať zbytočné peniaze, aby sa druhým mohly požičať. V Chujave kto ti čo dá?
            Zpočiatku aspoň nikto nič, bo ľud ešte nevie, čo to. Ale dačo predsa učiníme.
            Vypracujeme stanovy a pošleme na potvrdenie na ministerstvo, aby to malo zákonnú moc. Do
            počiatku dáš celú chrámovú pokladnicu. Táto bude slúžiť za základ a sama len brať celý
            úžitok. Väčšie sumy zabezpečíme v pozemkovej knihe, menšie dáme na zmenky a budeme
            pritom pokračovať vcele podľa zákona, požadovať zovrubné dodržanie času. Keď uvidia, že
            to nie žart, naučia sa poriadku. Ja obstarám všetko zadarmo.‘
    </p>
    <p>
     ,Aby si nebol obťažený,‘ hovorím, ,povediem ja zápisnice. Ty obstaráš len právne
            záležitosti, menovite vyberanie dlžôb. Teba sa budú väčšmi báť, a mne neuprositeľnú
            prísnosť úrad nedovoľuje. Vystavil by som sa najväčšiemu nebezpečenstvu.‘ Tu vidíte,
            páni, ako sme sa vzájomne podporovali, jeden druhého nedostatky doplňovali.
    </p>
    <p>
     Všetko sa čerstve uskutočnilo. Otvorili sme vzájomnú pomocnicu na dedine a nie bez
            príčiny sme ju tak nazvali. Bo našli sa čoskoro i takí, ktorí svoje zbytočné peniaze
            sverili nám, aby im doma bez úžitku neležaly, alebo aby sa s márnotratníkmi za svoje
            užierať a hrdlovať nemuseli. Prichádzali aj zo susedných obcí k nám i o pôžičku i s
            peniazmi. Tak sme vždy s väčšími sumami narábali a vždy viac vyťažili. Doteraz sa
            chrámová pokladnica zdesaťnásobnila.“
    </p>
    <p>
     Starší Lukáč, ktorý to s velikou bedlivosťou počúval, sa ozval: „A či to je
            účastinársky spolok, tá vaša vzájomná pomocnica?“
    </p>
    <p>
     „Naskrze nie,“ odvetil Rastic. „Vkladatelia berú len úroky, šesť od sta; s výťažkom
            nedelíme sa s nikým.“
    </p>
    <p>
     „A ako to ide s veriteľmi?“ tázal sa ešte Lukáč.
    </p>
    <p>
     „Zprvu,“ slovil Rastic, „bol s nimi kríž. Chceli zachádzať, ako zvykli s cirkevnými
            pôžičkami, driek podržať na večnosť
     <sup>
      [
      <a class="footnote" href="#ftn.id2583537" name="id2583537">
       62
      </a>
      ]
     </sup>
     a úroky platiť po rokoch alebo nikdy. Keď ale jeden-druhý sa popiekol,
            pamätali na svoju povinnosť a dodržiavajú zovrubne čas.
    </p>
    <p>
     Nemiernej úžere učinil náš podnik koniec, keď sa obchod ujal a rozšíril. Už nemohli
            viac tak lúpiť; museli snížiť i oni úroky. To bol prvý môj krok za medze cirkvi a
            školy.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583570">
        </a>
        VII
       </h2>
      </div>
     </div>
    </div>
    <p>
    </p>
    <p>
     „Ale zostával ešte jeden druh úžery, z ktorého koristili nielen židia, lež i pár
            zámožnejších sedliakov.
    </p>
    <p>
     Vodilo sa i u nás, ako všade. Planí gazdovia vytrovili sa cez zimu zo všetkého.
            Jedných pritisla daň alebo žid. Museli popredať, čo sami pre svoj dom a hospodárstvo
            potrebovali. Druhí mali veselie, krstiny, pohrebný kar. Museli, mocou obyčaje, napájať
            celú obec, aby horšími od druhých neboli. Mnohí vláčili bez zvláštnej príčiny korec za
            korcom do krčmy, mužovia zjavne, ženy a synovia tajne. Na jar potom ani čo zjesť, ani čo
            zasiať a posadiť. Koristili z toho obrezaní aj neobrezaní úžerníci. Požičiavali zbožie a
            zemiaky tak, že im dlžník tri za jeden korec vrátiť musel, alebo siali a sadili s
            chudákmi napoly. Takému zdieraniu, myslím si, musí sa urobiť koniec. A pomoc bola
            snadná. Vo vzájomnej pomocnici ležaly práve peniaze bez úžitku.
    </p>
    <p>
     Ohlásim teda cirkevný sbor
     <sup>
      [
      <a class="footnote" href="#ftn.id2583621" name="id2583621">
       63
      </a>
      ]
     </sup>
     a rieknem shromaždeným: ,Vystavme priestrannú sypáreň s pivnicou. Mnoho to
            stáť nebude. Kameňov máme pod nosom dosť, roboty dáte vy. Treba len vápno, drevo, dosky
            kúpiť a remeselníkov platiť. Ale úžitok chrám boží bude mať veliký. Nakúpime zpočiatku
            nemnožko zbožia a zemiakov a budeme požičiavať. Za každé štyri korce vráti nám dlžník
            päť. To je maličkosť v prirovnaní s panujúcou medzi vami úžerou, a predsa sa po čase
            zásoba nekonečne rozmnoží. Súčasne bude tým obec na prípad neúrody trochu zabezpečená.
            Skúsili ste už, aké roky prichádzajú na poľných hospodárov. Úrody chýbajú, ba časom
            práve nič sa neurodí. Tu potom bohatý musí sa vytroviť, chudobnému prichodí zahynúť. V
            takom nešťastí pomohla by plná sypáreň tak, ako v Egypte za časov Jozefových. Keď je
            drahota na trhu, vy by ste mali doma kde sa založiť, aspoň na výsev.‘
    </p>
    <p>
     Skrbec Pelechavý sa ozval: ,Pán Boh stvoril volky a čert spolky. Nech sa každý stará
            o seba. Ja mám do vôle božej vždy; prečo nie každý? Veď mne tiež manna s neba nepadá.‘
    </p>
    <p>
     ,Bojíš sa, že ti odpadnú cicky‘ zavrátil ho richtár Hučko a ostatní grúnili.
    </p>
    <p>
     Pelechavý sa ohliadol po nich srdite: ,Neviete, čo robíte, chcete vziať na seba
            daromné bremeno. Čo pán farár povedajú o zabezpečení sa na prípad neúrody, to neobstojí.
            Lebo zemiaky držať sa za dva roky nedajú, i zbožie by stuchlo, keby sa neobnovovalo. Keď
            ste na jar požičali a nič sa vám neurodí z čoho navrátite v jeseni? Alebo budete nútení
            dať posledné, alebo sypáreň zostane na zimu prázdna. Kde tu teda pomoc v biede alebo
            úľava v čas hladu?‘
    </p>
    <p>
     To šlo do živého. Sedliaci, akí sú, počali sa škrabať za ušami a prisvedčovať: ,Veď
            je to veru pravda.‘
    </p>
    <p>
     ,Počúvaj, ty!‘ pristúpim ja k nemu. ,Či ty v neúrodnom roku nežiadaš v jeseni nazpät,
            čo si požičal na jar?‘
    </p>
    <p>
     ,Horkýže nie!‘ ozvali sa mnohí. ,I posledné zrno vydrie od nás.‘
    </p>
    <p>
     ,No vidíš!‘ reku. ,Keď tebe musia vrátiť, prečo nie chrámovej sypárni? A ty by si v
            čas drahoty všetko spredal. Ale sypáreň, čo prijala v jeseni, to na jar vypožičia zase,
            bez ohľadu na ceny. Dačo zrna zanechá sa vždycky aj v zásobe na prípad poľnej nehody.‘
    </p>
    <p>
     To zaúčinkovalo. Darmo sa spúdzal ešte Pelechavý s daktorými inými úžerníkmi. Ostatní
            sa rozhodli sypáreň bez odkladu budovať, čo sa hneď i uskutočnilo. Položila sa tým
            úžerníctvu medza i pri článkoch potravných.
    </p>
    <p>
     A to som považoval za ostatné, čo som mohol ako farár vykonať. Na ďalšie podniky som
            nemyslel. Staral som sa len o to, aby povstalé závody neklesly, lež vždy viac sa
            vzmáhaly.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583762">
        </a>
        VIII
       </h2>
      </div>
     </div>
    </div>
    <p>
    </p>
    <p>
     „Tu ti jedného dňa prikvitne priateľ Rozumovský. ,Či vieš, čo nového? Na Kobzayho
            oborili sa veritelia, predáva majetok.‘
    </p>
    <p>
     ,Hm, hm!‘ pokrútim hlavou. ,To sa dalo predvidieť. On i ona vedú život nezriadený. On
            si drží postranné milenky, ona milencov. Nadto ten pochabý skvost a karty, čo tiež obaja
            jednako milujú. Kobzay taký galgan svojím spôsobom ako Humenský alebo Kožuch. A má už
            kupca?‘
    </p>
    <p>
     ,Trhuje sa,‘ vetí priateľ, ,s tým obrezaným veľkomožným tam na konci dediny.‘
    </p>
    <p>
     Rozumel Dávida Schelma,
     <sup>
      [
      <a class="footnote" href="#ftn.id2583799" name="id2583799">
       64
      </a>
      ]
     </sup>
     majiteľa predtým grófskeho majetku. Pamätné je, ako prišiel tento chytrák k
            nemu, bo to objasňuje to rýchle klesanie dávnej aristokracie a dvíhanie sa židov,
            ktorého koniec bude úplný prevrat všetkých pomerov. Požičal nič viac ako päťsto zlatých
            hýrivému, vždy utisnutému grófikovi. Nikdy, keď sa žid dostavil so zmenkou, peňazí nemal
            a zakaždým dal mu novú zmenku na dvojnásobnú sumu. Táto vyrástla za krátky čas tak, že
            gróf bol rád, keď mu žid na majetok, čo stál vyše stotisíc zlatých, osemtisíc doplatil.
            Toto je ten Dávid Schelm, ktorého priateľ Rozumovský nazval obrezaným veľkomožným, ako
            sa teraz bývalý otrhaný pálenčiar dá titulovať. ,Čo Kobzay pýta za svoj majetok?‘
    </p>
    <p>
     ,Za päťdesiatpäťtisíc,‘ hodil priateľ rukou, ,ho púšťa, so všetkým statkom i náradím,
            do ostatnej srsti a retiazky, ten blázon. Boh mu odňal rozum. Žid len lesy dá vyrúbať,
            ta všetko vyplatí, majetok mu zostane zadarmo. Ja, priateľ, som bez chleba.‘
    </p>
    <p>
     Vo mne skrsla nová myšlienka. ,Je už smluva podpísaná?‘
    </p>
    <p>
     ,Neviem.‘
    </p>
    <p>
     ,Poďme‘ hovorím ,k priateľovi Stupnickému, od neho sa doznáme istotu.‘
    </p>
    <p>
     Stupnický nám rozprával, že sa stránky ešte nepokonaly. Žid vraj dáva päťdesiat,
            Kobzay žiada vyše toho päťtisíc.
    </p>
    <p>
     ,Dobre,‘ dupnem nohou, ,majetok odkúpi obec.‘
    </p>
    <p>
     ,Bah,‘ zasmial sa Stupnický. ,Tí opilí Siléni?
     <sup>
      [
      <a class="footnote" href="#ftn.id2583888" name="id2583888">
       65
      </a>
      ]
     </sup>
     Lenby oni stačili vyplacovať rováše krčmárom. U veľmi mnohých z nich by si
            so sviečkou krajciara nenašiel.‘
    </p>
    <p>
     ,Nič to,‘ reku, ,požičia krajinská úverková banka, keď zaviažu súčasne urbársku časť chotára.‘
     <sup>
      [
      <a class="footnote" href="#ftn.id2583917" name="id2583917">
       66
      </a>
      ]
     </sup>
    </p>
    <p>
     ,Povedáš dačo,‘ zamyslel sa priateľ Stupnický. ,Žid nadužíva nesnádz Kobzayho a ja
            som jednateľom banky na týchto stranách. Ale čo sedliaci? Či pristanú, tí lajdáci? S
            nimi čím skorej prehovoriť.‘
    </p>
    <p>
     ,Zajtra,‘ povedám, ,je nedeľa. Prídite po službách božích na faru. Za ten čas hlboké
            tajomstvo.‘
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2583958">
        </a>
        IX
       </h2>
      </div>
     </div>
    </div>
    <p>
    </p>
    <p>
     Ohlásil som cirkevné shromaždenie. Sedliaci prišli všetci, z chalupníkov ani jeden.
            Lebo títo si ťažobia, že rovní im predtým sedliaci stali sa pánmi, nerobia nič, len žerú
            a pijú; oni že teraz musia niesť aj ich bremeno, a k tomu ešte platiť za ich slobodu. Z
            prirodzenej človeku závisti stránia sa nových pánov, preto ani na shromaždenie neprišli.
            Nech vraj idú páni, my aj tak sme tu len robotné hoviadka. A to bolo naše šťastie, že sa
            odtiahli, bo vec sa musela diať pod pokrývkou.
    </p>
    <p>
     ,Triezvi ste všetci?‘ obzriem sa po prítomných.
    </p>
    <p>
     ,I veď snáď len do božieho domu nikto nepôjde opilý,‘ sloví Pelechavý.
    </p>
    <p>
     ,Máme vám sdeliť,‘ pokročím, ,dôležitú vec. Ale musíte sľúbiť mlčať o tom a neísť za
            dva týždne do krčmy.‘
    </p>
    <p>
     Zvedavosť ich primäla k prisľúbeniu.
    </p>
    <p>
     ,Ináče,‘ hovorím, ,je to veľmi radostné, čo vám máme predložiť. Ide o to, či chcete
            byť pánmi?‘
    </p>
    <p>
     ,Zdá sa,‘ slovil Hučko, ktorý pre svoju úklončivosť stále úrad richtársky zastával,
            ,že si pán farár robia žartík s nami.‘
    </p>
    <p>
     ,Žiaden žart,‘ hovorím. ,Pán Kobzay predáva svoj majetok a Schelm ho kupuje. Zavládne
            žid celým chotárom.‘
    </p>
    <p>
     ,Nech zavládne,‘ kývol plecom Kožuch. ,Čo nám z toho? Jeden nám tak nič nedá ako
            druhý.‘
    </p>
    <p>
     Humenský dodal: ,Či krstený, či nekrstený žid, všetko jedno.‘
    </p>
    <p>
     ,Áno, áno,‘ povedám, ,ale vždycky zle. Panstvo nech je akékoľvek, či ctí Krista či
            Mojžiša, činí s vami, čo žive chce. Bo tá rovnoprávnosť pred zákonom stojí len na
            papieri. Skutkom taký ostáva rozdiel medzi sedliakom a pánom, aký bol pred vymanením.‘
    </p>
    <p>
     ,Už to síce pravda‘ poškrabal sa za uchom Kožuch. ,Proti pánovi, akúkoľvek ti zrobí
            krivdu, nikdy nevyhráš.‘
    </p>
    <p>
     ,Súdy a sudcovia sú len na to,‘ ozval sa hrubý Bučak s bajúzmi, ,aby pomáhali pánom a
            židom utlačovať chudobu.‘
    </p>
    <p>
     ,Ako my tu môžeme,‘ dodal husár Zajac, ,vyhrať pravotu o lesy! Všade dávajú a nám
            nič.‘
    </p>
    <p>
     ,Tak je,‘ prisvedčím. ,Pravota sa vlečie už sedem vyše tridsiatich rokov a ešte ani
            len tá otázka nie je súdne riešená, či ste bývali v úžitku drevobrania? Ani sa
            nedožijete konca tej komédie. Vrhnite teda kríž na všetky pravoty. Kúpte majetok
            Kobzayov. Nebudete sa potom s nikým pravotiť o pár siah lesa, celý bude váš. Vidíte, v
            akej nesnádzi ste pre to drevo. Panština prestala, a vy predsa i teraz robotujete. Za
            tie biedne hromádky prútia robíte temer toľko, ako ste robili pred slobodou za úrek. S
            mostmi máte ustavičnú klopotu. Vy nemáte drevo, panstvo nechce dať, a predsa vás núti k
            stavaniu mostov cez slúžneho. Už pre ten les mali by ste sa uchopiť príležitosti, ktorá
            nikdy viac sa nevráti, predchytiť majetok židovi.‘
    </p>
    <p>
     ,Ale kde peniaze?‘ ozval sa Humenský. ,My sme bedári,‘ škrabali sa za ušami sedliaci.
    </p>
    <p>
     ,Peniaze budú,‘ riekol priateľ Stupnický. ,Požičia nám krajinská úverková banka. Ja
            vám vykonám, len zaviažte všetci svoje osminy a dajte mi plnomocenstvo na uzavrenie i
            kúpy i pôžičky.‘
    </p>
    <p>
     ,Cena je tak lacná,‘ dodal Rozumovský, ,že sa to temer samým drevom vyplatí, keď dáme
            les zrúbať. Čo nie, to vyplatia krčmy, mlyny, jatky a prenájom, ak sami nebudeme
            gazdovať. Majetok pripadne obci zadarmo.‘
    </p>
    <p>
     Sedliaci dostali chuť, ale Kožuch im prišepol: ,Neverte, nedajte sa ošialiť. Pán ta
            pán, a pánom niet čo veriť.‘
    </p>
    <p>
     Tým sa sklátili, poodstúpili, klmali jeden druhého, šeptali.
    </p>
    <p>
     ,Čo šepcete?‘ tážem sa.
    </p>
    <p>
     ,Nuž, to hovoria,‘ riekol Humenský, ,že prečo nekúpia majetok sami, keď to tak
            výhodno?‘
    </p>
    <p>
     ,Preto,‘ odpovedám, ,že nám banka nič nepožičia, bo nemá na čo. Vám ale požičia, keď
            k majetku samému zaviažete i urbársku časť chotára. Rozumiete? Od vás, ktorí ste chodili
            do škôl to mrzko, že pri tak vážnom podniku kladiete prekážky našim dobrým úmyslom.‘
    </p>
    <p>
     ,Pre mňa,‘ hodil surovo plecom, ,nech zakúpia za päť prstov hoc i celú stolicu.‘
    </p>
    <p>
     ,Veru, to vedzte,‘ pozriem prísne na neho, ,že všetko pravé bohatstvo leží v piatich
            usilovných prstoch a nie v mešci.‘
    </p>
    <p>
     Priateľ Rozumovský dodal: ,I ja mám celý úrek po Lipnickom; ja tiež zaväzujem svoje
            osminy.‘
    </p>
    <p>
     Jednako poplašení sedliaci sa klátili, len Pelechavý ich nutkal ku kúpe, že to bude
            dobre.
    </p>
    <p>
     Richtár Hučko sa osvedčil: ,Nemôžeme teraz ani tak, ani inak povedať; musíme sa
            napred medzi sebou poradiť.‘
    </p>
    <p>
     ,Z vašich porád,‘ odsekol som mrzuto, ,nikdy nič. Kto najhoršie bude radiť, ten
            zvíťazí. Nie vaše porady spasia vás, lež dôvera k nám. Vy ste slepci, my vaše oči;
            musíte byť presvedčení, že vás povedieme dobre. A aby ste boli, povážte, či nevypadlo
            všetko dobre, čo ste na radu našu predsavzali? Rozhodnite sa rýchle, hneď a hneď. Vec
            netrpí odklad. Ak sa dozná žid, že vy chcete byť kupcami, prikryje hneď a vám potom ani
            za dvojnásobnú cenu majetok neprepustí. Poponáhľať sa teda musíme a mlčať. Preto som vás
            zaviazal k chráneniu sa krčmy.‘
    </p>
    <p>
     Richtár za tým riekol: ,Spoľahnime sa na týchto pánov. Ich pravú lásku skúsili sme
            neraz. Vždy nám dobre chceli.‘
    </p>
    <p>
     ,Uchopiť sa za čerstva tak vhodnej príležitosti,‘ riekol rozhodne Pelechavý. ,Ja
            zaväzujem všetky svoje osminy.‘
    </p>
    <p>
     ,Nechže teda bude, v mene božom,‘ vykríkli ostatní; len Kožuch, Humenský a husár
            Zajac stále odporovali. Oni sa na nič nepodpíšu, bo nechcú do nebezpečenstva uviesť
            svoje osminy.
    </p>
    <p>
     ,Dobre teda,‘ povedám, ,vaše a tie osminy, ktoré už držia židia, vylučujú sa z
            podniku. Vy neberiete žiadnu povinnosť na seba: lež ani účasť v nádejnom zisku mať
            nebudete. Do majetku budeme sa domáhať len my, ktorí ho kupujeme.‘
    </p>
    <p>
     ,Mnoho šťastia!‘ zasmial sa škarede Kožuch.
    </p>
    <p>
     ,Tvoje osminy,‘ premeriam ho prísnym okom, ,náležia i tak krčmárom. Čo žiadaš za ne?‘
    </p>
    <p>
     ,Šesťsto mi dáva žid.‘
    </p>
    <p>
     ,Predaj ich mne.‘
    </p>
    <p>
     ,A čo by nie? Len nech zaplatia.‘
    </p>
    <p>
     ,I ja tak dám svoje,‘ ozval sa Humenský, ,I ja,‘ riekol za ním Zajac.
    </p>
    <p>
     Aby sme ostatných urobili ochotnými, kúpili sme ich a vyplatili naskutku, ja a pán
            pravotár. A to naša účasť v majetku, ktorá i na naše deti prejde.
    </p>
    <p>
     Plnomocnenstvá pre pána pravotára boly hneď podpísané. Ako pokonal vec s Kobzayom, to
            by najlepšie mohol vyložiť on sám.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584331">
        </a>
        X
       </h2>
      </div>
     </div>
    </div>
    <p>
    </p>
    <p>
     „Hneď po obede,“ prejal slovo Stupnický, „idem s veľkou úzkosťou ku Kobzaymu. Lebo
            známa mi bola jeho veľká nenávisť proti sedliakom a Slovákom. ,Nerozkážu,‘ tážem sa,
            ,písať smluvu so židom?‘
    </p>
    <p>
     ,Ba veru,‘ svesil na pohovke smutne hlavu, ,napísať sa musí. Nechce konečne viac dať
            ako päťdesiat rovno. Utiskuje ma, prašivec, ale čo robiť? Dlžníci súria. Židovi budú
            čakať, mne nie.‘
    </p>
    <p>
     ,Žiaľ,‘ hovorím, ,že majetky prechádzajú tak skoro jeden za druhým do židovských rúk.
            Zakrátko budú mať títo hrabiví prišelci prevahu i v majetnej triede a tým opanujú, v
            spojení s kapitálom, nadobro celú krajinu. A oni sú,‘ dodal som úmyselne, ,predbežný voj
            valne na východ šíriaceho sa nemectva.‘
    </p>
    <p>
     ,Nuž keď kresťania nemajú peňazí!‘ nevrle hodil rukou.
    </p>
    <p>
     ,Prečo sa nehlási kupec kresťan a dáky dobrý vlastenec? Takému by som majetok i dačo
            lacnejšie doprial.‘
    </p>
    <p>
     ,Ja by som poradil,‘ prehodil som ostýchave, ,kupca kresťana.‘
    </p>
    <p>
     ,A koho?‘ uprie na mňa zrak zvedave.
    </p>
    <p>
     ,Tunajšia obec bola by hotová odkúpiť majetok. Dala by zaň to isté, čo žid sľubuje.‘
    </p>
    <p>
     ,Obec?‘ zamračil sa Kobzay a vyskočil s pohovky.
    </p>
    <p>
     ,Všivaví sedliaci? Myslia, že budem päťdesiat rokov kliešťami od nich vydierať po
            krajciari? Ja musím mať peniaze hneď.‘
    </p>
    <p>
     ,Žid tiež,‘ namietam, ,nezaplatí hotovým grošom, len dlžoby prevezme, pokoná sa s
            veriteľmi. Ak by však vaša veľkomožnosť konečne chcela peniaze do ruky, bude i to za dva
            mesiace.‘
    </p>
    <p>
     ,Ste ich advokát?‘ stane mi voči.
    </p>
    <p>
     ,A spolu plnomocník,‘ vytiahnem písmo. ,Všetko je dopredu odobrené, čo uzavriem.‘
    </p>
    <p>
     ,Akokoľvek,‘ chodil Kobzay prudko po čalúne, ,ja oplanom sedliakom majetok nepredám.
            Radšej ho doprajem židovi.‘
    </p>
    <p>
     ,Ale prosím pekne,‘ nástojím, ,či nie je lepšie napomáhať rozkvet obce než budovanie
            Jeruzalema v Uhrách?‘
    </p>
    <p>
     ,Nič!‘ dupol Kobzay. ,To nebudem trpieť, aby v mojom kaštieli pelešila nevďačná opilá
            sedľač. Radšej nech tu smrdí po cesnaku.‘
    </p>
    <p>
     Vystúpim teda s posledným dôvodom, ktorý účinkom sa minúť nemohol. ,Obec, reku, dá
            toľko, ako vaša veľkomožnosť žiada.‘
    </p>
    <p>
     Kobzay skrotol očividne, ale ťahal predsa vyššie a jednal neústupne. Musel som ešte
            tisícku pridať.
    </p>
    <p>
     Ale s tým už bol úplne spokojný. Smluva sa hneď napísala a podpísala s doložením, že
            je neodvolateľná.
    </p>
    <p>
     Pribehol potom naplašený žid, sľuboval o desať, o dvadsaťtisíc viac, ale dobre
            zaviazaný a namrzený Kobzay ho vysotil. ,Keď vidíš, že majetok toľko hoden, prečo si
            nedal vtedy? Prečo si ma tak utiskoval, oplan? Chcel si mňa oklamať, oklamal si sám
            seba.‘
    </p>
    <p>
     Proboval potom s nami. Narucoval
     <sup>
      [
      <a class="footnote" href="#ftn.id2584501" name="id2584501">
       67
      </a>
      ]
     </sup>
     nám dvadsaťpäťtisíc a mne osobne päť, aby som nahováral sedliakov na
            prepustenie majetku jemu.
    </p>
    <p>
     Títo si už teraz bláhali. Vlastná však sprostači nevďačnosť ani tu nechýbala.
            Oplanský Humenský nadštrkol im zo závisti, že som sa sriekol s pánom a ich o šesťtisíc
            zlatých oklamal. A oni uverili trhanovi tým viac, že ich popudzovali aj krčmári. Bolo
            oproti mne podlých klebiet plno a surového zlorečenia.
    </p>
    <p>
     „A s peniazmi potom ako?“ tázal sa farár Peľuch.
    </p>
    <p>
     „Bankou vyslaný ohliadač,“ vetil Stupnický, „dal mienku, že sa môže požičať
            šesťdesiattisíc. Zostalo nám teda ešte na nakládky štyritisíc. Splácanie drieku s úrokmi
            uložené je na dvadsať liet v rovných častiach.
    </p>
    <p>
     Kobzay vzal peniaze a pošiel s ťažkým srdcom na druhý skromný svoj majetok. Teraz
            dostal úrad pri vrchnom súde.
     <sup>
      [
      <a class="footnote" href="#ftn.id2584549" name="id2584549">
       68
      </a>
      ]
     </sup>
     Bo to teraz všetko, čo pošlo z vysokej šľachty, bez ohľadu na schopnosť,
            zaopatrené byť musí.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584571">
        </a>
        XI
       </h2>
      </div>
     </div>
    </div>
    <p>
    </p>
    <p>
     Lukáč zdvihol pravicu s tlejúcou smotkou: „Ale teraz nám povedzte, bo to je
            najzaujímavejšie, ako ste potom hospodárili s tým majetkom? ako splácali dlžobu?“
    </p>
    <p>
     „Najvýdatnejší prameň dôchodkov,“ prevzal slovo Rastic, „boly lesy. Bo teraz, pri
            stále sa množiacich železniciach a fabrikách, ide drevo do ceny. Podelili sme ich,
            zanechajúc dačo i pre seba, na dvadsať rovných častí. Každý rok vytne a predá sa jedna.
            To skutočne toľko robí, že málo čo viac platíme do banky.
    </p>
    <p>
     Krčmy, jatka, mlyn boly nám tiež na dobrej pomoci. Bo zprvu zanechali sme všetko pri
            starom.
    </p>
    <p>
     Za role a lúky dával nám žid päťtisíc prenájmu. Sedliakom sa to ľúbilo, ale ja som
            ich z toho srazil. Majetok, reku, prijali sme zásobený, nie pustý. Načo by sme ho teda
            dávali do prenájmu? Vyšli by sme zo všetkého, žid by nám budoviská spustošil. A vyťažíme
            viac ako žid, bo nebudeme potrebovať toľko čeľade, nájomníkov práve nie. Čo nebudú
            stačiť naše záprahy a naši chalupníci, to doplníme my. Spojenými silami pôjdu nám roboty
            rýchlo. Dáme pritom mnohým chleba, menovite pánom úradníkovi a pravotárovi, ktorých by
            žid prepustil. So židmi vôbec nechcem mať do činenia. Len krčmárov musíme trpieť do
            vypršania času prenájmu.“
    </p>
    <p>
     To bolo odobrené. Obrábanie majetku prevzali sme sami. Pánu úradníkovi ponechané
            vedenie hospodárstva s plnou mocou a s povýšeným platom. Ja som prevzal bezplatne vrchnú
            správu, pričom musel som sa presťahovať do kaštieľa. Lebo pre obchod s toľkými ľuďmi,
            pre tak mnohé zápisnice, písma, skrine moja biedna fara bola priúzka. Nerád som to
            učinil, aby som nevzbudil závisť, ale musel som hľadať priestrannejšiu miestnosť.
    </p>
    <p>
     Pán učiteľ navrhol, aby mi držali pomocníka, takrečeného kaplána, lež za to som sa
            poďakoval. Mal som za to, že pri toľkom praktickom účinkovaní dlhé cicerónske kázne odo
            mňa žiadať nebudú, ale sa uspokoja s krátkym praktickým napomenutím. Vymienil som si
            len, že nikdy na žiadnom pohrebe kázať nebudem.“
    </p>
    <p>
     „To, to!“ pochválili ho farári. „Bodaj by si toto ničomné bremeno sosňal i so šije
            nástupcov.“
    </p>
    <p>
     „Je sosňaté,“ zasmial sa Rastic. „Nikdy tu viac po smetiskách kázať sa nebude. To je
            tá najmrzutejšia povinnosť evanjelického kňaza. Z toho nikomu nič. Je to len obeť
            prinášaná márnomyseľnosti. A kňaz odťahuje sa tým od užitočných prác, ako návštevy
            školy, činí sa smiešnym, vystavuje klebetám a hubí. Nútený bez prípravy do sveta kázať,
            činí to potom i v chráme, sype neprežuté slovo božie z rukáva.“
    </p>
    <p>
     Škorec sa ozval: „Tak by bolo treba zrušiť i tie pohrebné verše, ktorými nás učiteľov
            hlúpa márnomyseľnosť morduje. Ja to činím s najväčšou nechuťou.“
    </p>
    <p>
     „A slušne,“ prisvedčil Rastic. „Touto ničomnou parádou činí sa i učiteľ smiešnym a
            odťahuje tiež od svojej svätej povinnosti. Katolícki kántori spievajú tú istú
            odpytovanku na každom pohrebe: u evanjelikov sa žiada, aby odpytovanka i verše všade
            boly inakšie a aby ich rechtor sám vyhotovil. Aká to obťažná práca pre učiteľa a aká
            daromnosť! Nevolil by za ten čas učiť deti, pokiaľ pero hryzie na ničomných klapanciach?
            Ja som previedol zrušenie tohoto navždy v cirkvi svojej. My mŕtvych vyprevádzame len so
            spevom a modlitbou.“
    </p>
    <p>
     „A v Nemecku,“ poznamenal Lukáč, „ani toľko sa nedeje. Cirkevní služobníci zriedka
            idú s pohrebom, len príbuzní a susedia vyprevádzajú pri všetkej tichosti mŕtveho. O
            dôchodky ako ste sa postarali?“
    </p>
    <p>
     „Zlepšily sa,“ odvetil Rastic, „a to primerane nášmu povolaniu. Osminy farské a
            učiteľské pripojily sa k majetku. Farárovi a učiteľovi ponechané len toľko, aby mal
            trocha mlieka v dome, mohol si držať pár kravičiek. Miesto toho dostáva všetko hotové,
            čo len do domu treba, drevo, zrno, strovu, zemiaky, kapustu i pársto zlatých peňazí.
            Nemusí teda gazdovať, môže žiť vcele úradu, zvlášť mládeži. Platy sme vymerali dvom
            učiteľom. I farárovi sme učinili za povinnosť, namiesto tých ničomných pohrebných kázní,
            učiť v škole deti každý deň dve hodiny.“
    </p>
    <p>
     Peľuch sa tázal: „A čo ste učinili s chalupníkmi?“
    </p>
    <p>
     Na to odvetil úradník Rozumovský: „My máme, prirodzene, do činenia len s tými, ktorí
            ku Kobzayovmu majetku náležali. Urbárskych odbavili sme vyznačením istých rolí a lúčok
            pre ich slobodné držanie. Dvorným polepšili sme znamenite. Navrátili sme im odňaté
            roličky, dali drevo, určili predtým neobmedzený počet povinných dní, zrušili nutnosť
            pracovať, keď ich odrobia. Tí i títo sú úplne spokojní.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584778">
        </a>
        XII
       </h2>
      </div>
     </div>
    </div>
    <p>
    </p>
    <p>
     „Teda kúpený majetok,“ riekol Lukáč, „stal sa spoločným imaním osminárov. Čože ste
            učinili pre účasť v právach a úžitku?“
    </p>
    <p>
     „To bol tvrdý oriešok,“ pokýval Rastic hlavou, „pritom boly nesnádze, ktoré nám
            zapríčinily mnoho hlavybolenia. I postranní robili nám galibu, i našinci.
    </p>
    <p>
     Tí, loptoši, ktorí predali svoje osminy, pri rozhodnom kroku, vidiac úspech, chceli
            kúpu odvolať, behali na stolicu, po pravotároch. Krčmári, ktorí už boli dvadsať osmín k
            sebe pritiahli, domáhali sa tiež k majetku, bo že obec kúpila a v obci sú i oni. S
            týmito prišlo na pravotu. My sme sa držali toho, že nie obec ako taká kúpila, lež spolok
            nadobudol majetok a že kto nekupoval, smluvu nepodpísal, za nič neručil, žiadnu
            povinnosť na seba nevzal, tomu nič do kúpy. Súd dal nám za pravdu.
    </p>
    <p>
     Medzi účastníkmi podniku povstalo veľké vrenie. Chceli dokonca majetok medzi sebou
            podeliť. Stálo ma to mnoho zápasu, až som im to z hlavy vybil. Ustúpili len tomu, že
            banka bude považovať spolok za rozpustený, svoje peniaze za ohrozené, položí teda ruky
            na majetok a pustí ho na bubon.
    </p>
    <p>
     Nepreraziac s delením, počínali si aspoň spurne, hlavate, surovo, podlo. Keď sa na
            pozvanie shromaždili na porady, žiadali oldomáše. Nechže nám, vraj, dajú súdoček, nech,
            veď je to naše, veď máme z čoho. Vyctení za to, prestali chodiť, reptali, že my si sami
            majetok osobujeme, žerieme a pijeme, im nič nedáme. Keď sa im kázalo do roboty, buď
            nešli, buď prišli neskoro a potom jeden pred druhým zaháľali. Kto im, vraj, rozkáže? Keď
            chcem, robím, a keď chcem, nerobím. Hnali cez všetky zápovede do lesa statky, pustošili
            mladé stromky, nedali si rozkázať. Veď to, vraj, naše. Čo komu do toho? Lesníka, keď ich
            vyháňal, zbili. Museli sme i stolicu volať na pomoc.
    </p>
    <p>
     Skrotení pandúrmi, chodili vykrikujúc, že sme tyrani, tisíc ráz horší od Kobzaya.
            Tento vraj bol aspoň úrečitý pán: my sme len takí svetovci odkiaľnoha, odkiaľruka.
    </p>
    <p>
     Zvlášť na mňa sa hnevali: ,Hľa, hľa! Nedarmo, že býva v kaštieli, ale si aj počína
            ako pán, ja jeho toľko a toľko.‘ Istý surový Bučak, ktorému sme zajali voly, prišiel so
            sekerou do kaštieľa a hrozil mi smrťou, ak mu voly v okamžení nevydám. Akým ja vraj
            právom dám zajímať statok? Či je majetok jeho? Vykrikoval. ,Ten všivák, ten svetovec!‘
    </p>
    <p>
     Žena plakala, prosila ma so slzami, aby som sa neošklivil s tými zvermi, lež zapľul
            všetko a vrátil sa do pokoja na faru. Ale ja som vytrval v nádeji, že to bude lepšie, i
            nesklamal som sa. Divosi šomrali, ale kus po kuse skrotli.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2584892">
        </a>
        XIII
       </h2>
      </div>
     </div>
    </div>
    <p>
    </p>
    <p>
     „Dovoľ, brat,“ pretrhol ho Lukáč, „ty neodpovedáš na moju otázku. Ja to chcem vedieť,
            v akom pomere stoja k majetku osminári?“
    </p>
    <p>
     „Po vylúčení krčmárskych osmín,“ učinil žiadosti jeho zadosť Rastic, „zostalo ich
            250. Na každú vydaly sa štyri asi také účastiny, ako v úrokovniach a v bankách, teda
            spolu tisíc. Podľa počtu týchto účastín delí sa celý zisk, prípadne strata, na tisíc
            čiastok.
    </p>
    <p>
     Trhať účastiny ani pri delení neslobodno, ale, pravda, predávať a kupovať. Vyhľadáva
            sa len prepísanie na druhé meno na účastine samej a v zápisnici. To isté musí sa stať
            pri zdedení.“
    </p>
    <p>
     „Ale tak,“ namietol Lukáč, „jednako sa vryjú medzi vás židia. Pokúpia účastiny a
            časom dostanú i prevahu.“
    </p>
    <p>
     „O to sme sa postarali,“ ozval sa Stupnický. „Do vrchnostensky potvrdených stanov
            vniesli sme toto: Kedykoľvek sa má preniesť účastina na druhé meno, vždy má právo spolok
            odkúpiť ju a podržať pre seba. Vtedy sa takáto účastina zruší. Bude ich menej a väčší
            úžitok pripadne na každú.“
    </p>
    <p>
     „To sa ľahko dá obísť,“ namietol zase Lukáč. „Žid učiní s oplanom lživú smluvu. Udajú
            kúpnu sumu, akú spolok nebude chcieť zaplatiť, a potom sa podelia v úžitku.“
    </p>
    <p>
     „I túto cestu burzovej hre sme zatvorili,“ vysvetľoval ďalej Stupnický. „V stanovách
            stojí aj toto: Ak by spolok, v čas predaja do cudzej ruky, nemohol sa slahodiť s
            účastinárom, určí sám hodnotu účastiny. Vezme sa za základ čistý minuloročný dôchodok z
            účastiny, jej takrečená dividenda, a vyráta sa, koľký tomu odpovedá driek, šesť od sta
            rátajúc. Tento driek je zákonná cena účastiny. Predavač cenu prijať musí.“
    </p>
    <p>
     „Aspoň pozastavujú korheli svoje účastiny,“ namietol ešte Lukáč, „a obťažia
            dlžobami.“
    </p>
    <p>
     „Hja,“ hodil Stupnický rukou, „v tom už osobná sloboda obmedzená byť nemôže. Kto komu
            v tom rozkáže? Odvrhnúť človek i sám život môže, nielen imanie. Ale prechod účastín do
            rúk židovských zamedzený je nadobro, iba žeby sami účastinári židov medzi seba prijať
            chceli, v čom zase potomkov zaviazať nemožno.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2585006">
        </a>
        XIV
       </h2>
      </div>
     </div>
    </div>
    <p>
    </p>
    <p>
     „No múdre ste vy to navliekli,“ vyznal naposledok Lukáč. „Všetko sa mi ľúbi, čo tu
            vidím. Bodaj by nasledovaly obce váš príklad. Naši hýriví pánici predávajú rad radom
            majetky, židia a cudzozemci ich skupujú. Je už úžasný počet týchto nových zemských
            pánov, ktorí aj mestá zaplavujú a všetky živnosti tiahnu k sebe. Pre nich stavajú sa
            hlavne i železnice. To sú žľaby, ktorými tečie valne do zeme cudzozemstvo a tržba
            židovská. Cudzozemcom a židom dané slobodné pole pre celkové potlačenie nášho maloletého
            ľudu. I nosí už Izrael hlavu vysoko. Židia sa vozia nielen po biednom ľude, ako
            slovenskom tak maďarskom, lež i po tej šľachte, pred ktorou sa nedávno v prachu plazili,
            vedú i ju rozličnými úskokmi k skaze, prevracajú súdy. Obce by mohly prekaziť tomuto
            prechádzaniu doteraz ešte vždy akosi privilegovaného majetku do rúk židovských. Lebo
            obec vždy viac dať môže než žid, hoc i to má svoje medze a chodí s úplnou skazou, ak sa
            deje bez rozumného vyrátania. Znám sedliakov, ktorí pritom i o svoje osminy prišli, keď
            pochabo cudzie majetky pokúpili. Ale pri múdrom vyrátaní a povážení všetkých okolností
            obce viac môžu dať preto, že môžu, ako u vás, prispieť prácou, čo pri dobrej vôli a
            ochote ani nepocítia.
    </p>
    <p>
     Keby takýchto úplne slobodných a zámožných obcí bolo mnoho, vtedy by celkom inakší
            život zakypel po krajine, než pri terajšom vysoko veľkomožno-pansko-židovskom
            hospodárení s pálenčiarňami a krčmami. Dedinský ľud by nežil viac len pálenke a židom,
            stal by sa zámožnejším a tým i osvietenejším. Školstvo by sa zlepšilo, remeslá, obchod,
            vedy, umenia zdvihly. Až vtedy by vstúpila do života i naozajstná občianska
            rovnoprávnosť a sloboda. Teraz je len na papieri. Nadprávie aristokratov ešte vždy trvá
            a dusí život i v obciach i v župách. Zhovädilý ľud nevie použiť svoje právo, ktoré mu
            dáva zákon. Otrokom tým len sklenka alebo palica. Celý náš ústavný život je pri takom
            ľude len smiešna komédia. A v terajších pomeroch ľud sa nezmení. Ale nič by tak
            neprispelo k jeho zošľachteniu ako celkové vymanenie obcí zo zbytkov feudálnych.“
    </p>
    <p>
     „Vtedy by,“ dodal Semenák, „i spisba i knižníctvo
     <sup>
      [
      <a class="footnote" href="#ftn.id2585104" name="id2585104">
       69
      </a>
      ]
     </sup>
     maly výdatnú podporu. Tí naši pánici, akých najviac, starajú sa len o
            ničomný skvost, loveckých psov, pálenčiarne a neviestky, židia uviazli vcele v
            materializme. To sa vrhá z jedného zištného podniku do druhého, nič vyššieho nezná.
            Strežie len zákon Mojžišov, na novšej spisbe nemeckej má len trpnú účasť, na iných
            žiadnu. Plesá i teraz okolo zlatého teľaťa. Pokiaľ tu hospodáril Kobzay, chodily mu
            jedny maďarské noviny, Schelmovi jedny nemecké. Iné dielo ani ten nekúpil, ani tento.
            Jókai celkom pravdive vytýkal
     <sup>
      [
      <a class="footnote" href="#ftn.id2585137" name="id2585137">
       70
      </a>
      ]
     </sup>
     slovenským pánom, že keď o slovenskej spisbe ničoho vedieť nechcú, ani
            maďarskú nenapomáhajú. Teraz chodia do obce tri maďarské dva nemecké a šesť slovenských
            časopisov. Založili sme i knižnicu, kupujeme všetky diela slovenské, daktoré i maďarské
            a nemecké. Žiaci sbierajúci na školy, odnášali predtým z Chujavy len posmech a
            harušenie: teraz každý ide, Boha chváliac, so štyrmi zlatovkami. Máme i síkačku pre
            hasenie požiaru. Čo takéhoto dialo sa, pokiaľ tu vládli Schelm a Kobzay? Panstvo
            čudského rázu len na štyroch sa voziť s hrkálkami, pálenku páliť, poľovať, neviestky
            fintiť a chudobu utiskovať do krvi. I tá do neba volajúca panská spravodlivosť, to jej
            nestydaté fackovanie, to prijímanie osôb, to očividné nadržiavanie pánovi vo všetkom by
            prestaly, keby tie šľachtické dvory, z ktorých už zmizly dereše a drábi, prešly do
            spoločnej ruky mohutných obcí. Koľko vidieckych obcí, toľko by sme mali dakedajších
            kráľovských miest.
     <sup>
      [
      <a class="footnote" href="#ftn.id2585183" name="id2585183">
       71
      </a>
      ]
     </sup>
     Tieto boly prv jedinými sídlami remesiel, priemyslu, tržby a osvety: potom
            boly by tým všetky poľné obce,
     <sup>
      [
      <a class="footnote" href="#ftn.id2585207" name="id2585207">
       72
      </a>
      ]
     </sup>
     keby ich vlkolaci dáviť prestali.“
    </p>
    <p>
     „Keby ti to bolo všade tak ako na Chujave,“ ozval sa učiteľ Kaňuch. „Ale sú i takí
            páni, ktorí chvatne nadobúdajú, nie žeby predávali. V mojom Kálmanovi sedí ti aspoň
            desať židov. Ani neje, ani nepije, len majetky a osminy nadobúda, len na zemiakoch a
            kyslom mlieku.“
    </p>
    <p>
     „To sa rozumie,“ bránil svoje Semenák, „že niet všade Kobzayov, ale jest ich dosť po
            krajine. A kde sa príležitosť naskytne, treba sa jej s obozretnosťou a rozumom uchopiť.
            Vzdychy a žaloby na panskú spravodlivosť sú daromné a nemužné. Treba siahnuť k skutku,
            usilovať sa, vystaviť čertovi zlatý most, aby odišiel, učiniť polovičaté vymanenie,
            vlastným pričinením celým.“
    </p>
    <p>
     „Len rozdrobenia majetkov,“ dodal Rastic, „treba sa chrániť. To vytvára každý
            nákladnejší podnik, každý pokrok v poľnom hospodárstve. Čo by bolo z našich veľkých,
            obšírnymi pozemkami vládnucich miest, keby ich mešťania podelili medzi sebou? Tej chvíle
            stratily by všetku významnosť. Nič by sa nedialo spojenými silami pre mesto vôbec, vyšší
            život by v nich zhasol, mešťania premenili by sa na prostých sedliakov.
    </p>
    <p>
     Tak by aj po dedinách s podelením väčšieho majetku všetky z jeho nadobudnutia pošlé
            blahé následky zmizly. Rozdrobme ho, a tam sme, odkiaľ sme vyšli. O pár rokov bude zase
            všetko divé, pusté, židovské, krčmárske. S držobnosťou rozmnoží sa len pijanstvo
            drobných statkárov a posledné veci budú horšie ako prvé.“
    </p>
    <p>
     „Dobre by snáď bolo,“ poznamenal Lukáč, „zaviesť pri zakúpení celého chotára
            česko-bratskú, herrnhuterskú spoločnosť práce a imania i pôžitkov.
     <sup>
      [
      <a class="footnote" href="#ftn.id2585293" name="id2585293">
       73
      </a>
      ]
     </sup>
     Vtedy by obce dokonale predstavovaly jednu osobu a podlosť jednotlivcov by
            bola jatá na úzdu. Nikto by nemohol cválať neviazane do pekla, lumpovať, márniť a potom
            žobrať. Každý by musel pracovať a každý by bol potom všetkým potrebným zaopatrený.“
    </p>
    <p>
     „To by bola druhá krajnosť,“ protirečil Rastic. „Tým by sa zničila osobnosť, udusil
            vývin schopností jednotlivcov, premenili ľudia na púhe pracujúce mašiny. Ani to
            hlavatosť slovenská neznesie, do takých medzí pojať sa nedá. Najlepšie je spojiť výhody
            osobnej slobody s výhodami velikého majetku. Tento treba udržať pohromade a zanechať
            pritom každému jeho maličké imanie a slobodné nakladanie so svojou účasťou. Tak sme
            učinili my.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2585350">
        </a>
        XV
       </h2>
      </div>
     </div>
    </div>
    <p>
    </p>
    <p>
     „A dobre ste učinili,“ riekol Peľuch. „Celé vaše zriadenie sa mi ľúbi. Je podľa môjho
            zdania možno najlepšie. Len to divné pretvorenie jednej z najškaredších obcí v
            najúhľadnejšiu nám ešte vysvetlite, rozumiem výstavnosť. Že domy sú z väčšej polovice
            nové, to pochádza od požiaru. Ale to div, že neporiadne roztratené drevené chalupy
            premenily sa v múranice postavené za šnúrou, že sa stavajú rad-radom a že vyzerajú z
            ohľadu podoby aj miery všetky navlas rovnako.“
    </p>
    <p>
     „Div to spolkovitosti,“ vzal slovo Rastic. „Keď požiar obrátil v popol väčšiu časť
            dediny, prišli pohorelci: ,Nech pomáhajú, nemáme sa čoho lapiť.‘
    </p>
    <p>
     ,Nemáte?‘ reku. ,Hľa, následky vášho ľahkomyseľného hospodárenia! Pláčete vždy tie
            svoje smädné gágory, vystrájate nákladné veselia, krstiny, kary; na možné nehody
            nemyslíte, proti ním sa neozbrojíte. Pozvite všetkých radom, i tých, ktorí nevyhoreli.‘
    </p>
    <p>
     Shromaždeným rieknem: ,Budovanie stalo sa pre nás všetkých neodbytnou potrebou. Lebo
            i ohňom ušetrené budunky sú vetché, trvať dlho nemôžu. Ak budete pritom pokračovať každý
            sám pre seba, nepostačíte. Sjednoťte sa teda, konajte spojenými silami a vyjdete s
            polovicou nákladov, nebude vám treba ani žobrať po dedinách, ako činievate.‘
    </p>
    <p>
     ,Ako to rozumejú?‘ táže sa s kyslou tvárou Pelechavý.
    </p>
    <p>
     ,Nestavajte,‘ hovorím, ,zase drevené klietky, lež budujte na stálosť, keď máte dosť
            kamenia pod nohami. Ale nelapajte sa odrazu všetci do stavania a každý o svojej ujme,
            lež budujte všetci na jednu ruku jeden dom za druhým, až sa všetky vystavajú. Vezmite do
            stálej služby na viac rokov dvanásť murárov, osem tesárov, štyroch tehliarov, dvoch
            vápeníkov, jedného stolára a jedného zámočníka. Títo nech pracujú na mieste bez
            prestania, pokiaľkoľvek sa nevystavajú všetky domy, chlievy, pivnice, humná, sypárne.
            Robiť okolo toho so statkom i peši budete všetci a nákladky podľa budovísk, ktoré nie
            všetci potrebujete jednaké. Sedliak potrebuje viac a väčšie budoviská než chalupník.
    </p>
    <p>
     Aby nepovstala medzi vami škriepka, komu sa má budovať skorej, bude sa budovať
            zaradom a potom sa určí žrebom, kto má vtiahnuť do dvora.
    </p>
    <p>
     Za ten čas utiahnu sa pohorelci, ktorý do stojacich domov, ktorý na faru, ktorý do
            kaštieľa. Tieseň bude sa umenšovať s roka na rok. Zpočiatku trpieť musíte.
    </p>
    <p>
     A keď už tak všetko má povstať nové, použijeme zlé k dobrému, rozšírime a uvedieme do
            poriadku obec. Nebudeme pritom hľadieť na pár siah. Vymeriame hodne široké dvory a sady,
            ulicu priestrannú, a postavíme všetky budoviská do radu. Vyznačí sa zvláštna miestnosť i
            pre remeselníkov, ak by sa ktorí medzi nami časom osadiť a vzbudovať chceli.
    </p>
    <p>
     Takto, hľa, budú vyzerať domy a takto obec!‘ ukázal som im nákresy, ktoré už pán
            úradník vyhotovil.“
    </p>
    <p>
     „Výborná myšlienka!“ pretrhol ho Peľuch. „Tak by sa mohly pretvoriť a obnoviť všetky
            naše škaredé, neporiadne po debrách a kútoch rozmetané dediny.“
     <sup>
      [
      <a class="footnote" href="#ftn.id2585496" name="id2585496">
       74
      </a>
      ]
     </sup>
    </p>
    <p>
     „A veru najpohodlnejšie by sa to dalo uskutočniť,“ dodal Kaňuch, „vtedy, keď obec
            stojí. Na popolišti, keď nikto nemá kam hlavu skloniť, zaradom budovať trudno. Netreba
            čakať na požiar, lež sriecť sa, urobiť všeobecný rozvrh, vymerať územie a tak stavať na
            príhodnom mieste s celou pohodlnosťou. Našim dedinám bolo by zaradom potrebné preniesť
            ich na príhodnejšie miesto. Tí starí hľadali len skrýše, aby ich Tatári a kuruci nenašli.
     <sup>
      [
      <a class="footnote" href="#ftn.id2585529" name="id2585529">
       75
      </a>
      ]
     </sup>
     Na pohodlnosť vonkoncom nehľadeli, ba aké je na bývanie najnepríhodnejšie
            miesto, také vyhľadali. Pri novom budovaní hľadí sa i dnes len na to, aby každá chalupa
            ináč stála. Dvory sú také, ako by sme sa chceli pochlúbiť majstrovstvom vojsť ta s vozom
            a obrátiť ho. Je to vždy udalosť plná strachu, keď sa s plným vozom má vojsť do humna
            alebo na dvor.“
    </p>
    <p>
     Rozosmiali sa na tom všetci, Rastic pokračoval: „I mojim ľudkom sa to ľúbilo, len tí
            odporovali kujonsky, ktorých požiar ušetril. Dali sa však i títo obmäkčiť, výjmuc
            zatvrdilého lakomca Pelechavého. Tento fúkal, rozhadzoval sa, že nikomu domy stavať
            nebude a uvidí, kto ho prinúti.
    </p>
    <p>
     ,Čo,‘ naskočil napokon na neho richtár Hučko. ,Ty celej obci vzdorovať budeš? Vidíš,
            mrzký lakomec! Ani ja som nevyhorel a predsa sa podrobujem užitočnému poriadku.‘
    </p>
    <p>
     ,Von s tým hnidošom,‘ vykríkli všetci rozjarení. ,Von s ním z dediny!‘
    </p>
    <p>
     ,Vyhnať ho nemôžeme,‘ čitkal ich vždy rozvážlivý Hučko, ,ale pretrhneme s ním všetko
            spojenie. Nebude nikto z nás obcovať s tebou, keď si taký nevľúdnik.‘
    </p>
    <p>
     ,Do môjho domu nenazri, ani ja nevkročím do tvojho,‘ osvedčovali sa rad-radom, čo tak
            dojalo lakomca, že mu slzy vypadly a poddal sa.
    </p>
    <p>
     Už sa zdalo byť v dobrej koľaji všetko, keď sa ozval vzdorovite hrubiansky bajúzatý
            Bučak: ,Počujte ma, vy účastinári. Načo nám je Kobzayovský majetok? Správa nech vystaví
            pre nás domy. Veď je to naše. Do iných nám nič. Ani sa za svoje nikomu prosiť nebudeme.‘
    </p>
    <p>
     Posledné slová boly namierené oproti mne a surovec utrafil na chuť darebákom.
            Účastinári sa pokolembali, prisvedčovali surovcovi. Taký vám je ľud! Ak mu chceš osožiť,
            musíš sa ozbrojiť anjelskou trpezlivosťou.
    </p>
    <p>
     Boli to však len pohorelci, ktorí žiadali, aby im majetok budoval domy. Ktorí
            nevyhoreli, tí im odporovali, a strhla sa medzi nimi prudká zvada.
    </p>
    <p>
     Ja som sa v tomto smysle osvedčil: ,Majetok Kobzayovský je spoločné imanie
            účastinárov, domy a osminy sú vaše, vládnete nimi každý pre seba. Majetok sme ešte ani
            nevyplatili a s bankou sa nebudeme pohrávať. Čo myslíte? Zastavíme snáď platenie a
            povieme tým pánom: Čakajte, až vystavíme dedinu? Naučili by nás oni! Spolok vystavia
            domy len pre svojich dvorných chalupníkov, pre kováča a kolára, potom krčmu a jatku, aby
            svoje právo udržal v platnosti, a sklep pre vaše pohodlie,
     <sup>
      [
      <a class="footnote" href="#ftn.id2585667" name="id2585667">
       76
      </a>
      ]
     </sup>
     aby ste nemuseli pre každú maličkosť behať do mesta. Viac nad toto spolok
            budovať nemôže. Poskytne však i vám značnú pomoc. Drevo na budovanie a pálenie tehál a
            vápna dostanete. Vidíte teraz, ako dobre sa stalo, že sme prišli k lesom. Čo by ste si
            boli v tomto nešťastí počali? A prišiel vám celý majetok ako v snách. Krajciara ste zaň
            neplatili. A teraz nám, čo sme vám toľké dobrodenie pritiahli, utrhujete, spurne sa
            proti nám staviate. To vedzte, že čo ste poslušnosťou vyhrali, to všetko môžete stratiť
            zase surovou a nerozumnou spurnosťou.‘
    </p>
    <p>
     ,Neprotivíme sa!‘ skríkli všetci, mnohí aj zaplakali. ,Na tohto hrubiana, nech
            nepočúvajú, ale nech činia, čo za dobré uznajú.‘
    </p>
    <p>
     Vidiac ich skrotnutie, riekol som: ,Jedno sa vám ešte zo strany majetku povoľuje.
            Musíme sa zaobísť nateraz bez vašej pomoci pri poľných prácach. Nahradíme to
            nájomníkmi.‘
    </p>
    <p>
     Potom som pristúpil k otázke peňažnej. ,Podajedni z vás majú pri ruke viac-menej
            groša. Nemajúcim vypožičiame všetko, čo jest a bude vo vzájomnej pomocnici. Dáte do
            zálohy svoje účastiny a nepochybujem, že i mestská úrokovňa ich prijme, bo máme dobrú
            povesť. Pozorujte, že vám tu zas vypomáha ten majetok, ku ktorému prišli ste len za
            svoje krížiky.
     <sup>
      [
      <a class="footnote" href="#ftn.id2585733" name="id2585733">
       77
      </a>
      ]
     </sup>
     Sú i takí, ktorí inde nájdu úverok. Musíte si teraz ruky rozviazať, ale
            hrdlo zaviazať, ak sa chcete dopracovať dní blahých a pokojných.‘
    </p>
    <p>
     Návrh bol prijatý a hneď sme pristúpili k jeho uskutočneniu. Vyhorelá časť už je
            vystavaná, zostáva ešte nevyhorelú zbúrať. Vtedy bude obec v poriadku. A ide nám to vždy
            ľahšie. Spolku už i sklep prináša mierny úžitok. Dali sme ho do prenájmu, tak i krčmu i
            jatku, počestným kresťanom.“
    </p>
    <p>
     „V žiadnej jatke,“ ozvala sa pani Lukáčová, „žid by sa vonkoncom trpieť nemal. Porazí
            vždy statok v piatok, aby židia mali čerstvé mäso na šábes, a my už v nedeľu jeme
            hnilinu, cez týždeň hemží sa červíkmi.“
    </p>
    <p>
     „U nás,“ prejal Rastic, „plemeno židovské je vykorenené, až na toho veľkomožného v
            kaštieli. Keď sme im odobrali krčmy, jatky, predali aj osminy a vypratali sa. Bo žid bez
            krčmy, jatky a čachrov nebude. Ich osminy vylúčené z majetku skúpil z väčšej časti
            skrbný Pelechavý.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2585795">
        </a>
        XVI
       </h2>
      </div>
     </div>
    </div>
    <p>
    </p>
    <p>
     „Pri stavaní,“ pokračoval, „pocítili sme zvlášť žive potrebu dobrých miestnych ciest.
            ,Či to nie je hlúposť,‘ hovorím im, ,že svoje statky v tom bahne, v tých hlbočizných
            koľajach zabíjate? Viac im dáte, keď na takej ceste raz priveziete, ako čoby ste po
            dvadsať vozov kamenia a štrku priviezli.‘
    </p>
    <p>
     Namietli, či oni budú stlať cesty pre žida? Na šťastie Schelm neodopieral, poslal i
            on svoje záprahy, cesty prišly do poriadku. Náš spolkový záhradník vysadil ich po bokoch
            úrodnými stromkami. On tiež sa stará o sady všetkých. Kdekoľvek sa vybuduje dom, tam i
            on hneď sa dostaví, riadi založenie sadu, dáva do neho štepy. Lebo za to ho platíme. Nie
            pre skvost, pestovanie kvetov, držíme ho, lež pre dochovávanie a ošľachtenie stromového
            rastlinstva. Mohli ste idúcky vidieť tie poriadne štepnice a sady pred i za domami.
            Teraz je to ešte všetko mladé, ale časom bude tento ľud zaopatrený výbornou ovocinou a
            vezme z toho i pekný groš. Lebo záhradník len tie najvýbornejšie druhy pestuje. Učinili
            sme mu za povinnosť učiť i chlapcov štepárstvu a dievčatá pestovaniu zeleniny.
    </p>
    <p>
     Ten majetok, ktorý predtým slúžil len márnosti jednej rodiny, slúži teraz
            mnohonásobne obci a bude slúžiť, bohdá, i celej krajine. Náhle bude úplne vyplatený,
            hneď pošleme jedného mladíka do Švajčiarska, naučiť sa hotoveniu syra, druhého do
            Sliezska, poznať Dzierzonovské pestovanie včiel.
     <sup>
      [
      <a class="footnote" href="#ftn.id2585866" name="id2585866">
       78
      </a>
      ]
     </sup>
     U nás prevádza sa to všetko bez umenia, len tak nazdarboh. Mienime zaviesť i
            fabriky na súkno a cukor.“
    </p>
    <p>
     „Kebys’ ty aspoň dvesto rokov žil,“ zasmial sa Lukáč. „Ale keď vy oči zavriete, kto
            vie, či to všetko za krátky čas nespustne?“
    </p>
    <p>
     „Dúfam, že nie,“ potešil ho Rastic. „Spolok je dosť mohutný vykázať dobrý plat svojim
            úradským, dostane teda vždy schopných mužov. I výchova učiní svoje. Usilovnosťou pána
            učiteľovou dorastá pokolenie zdarilejšie, než títo chovanci derešov a drábov. Ba i títo
            starí hriešnici vzali už trochu iné mravy na seba. Rozmnožená zámožnosť činí ich
            ráznejšími. Pretože už i stoličné vrchnosti prestaly sa po nich vláčiť, ich mravný cit
            urážať, ani korteši nemajú k nim prístup so svojimi haringami a sudmi pálenky, držia už
            dačo na svoju ľudskú hodnosť. Najväčší rozpustilci zhynuli biedne, lepší berú
            prísnejšiu, rozvážlivejšiu, ľudskejšiu podobu na seba. Otrocká nestydatosť a nepečlivosť
            sa umenšuje.“
    </p>
    <p>
     „Zle si urobil,“ ozval sa s úškľabnou tvárou Peľuch, „že si zvýšil farárove dôchodky.
            Budú sa dobíjať k fare lichí chytráci a vieš, že takýchto býva víťazstvo. Stydlivá
            schopnosť zriedka víťazí. Ani ty bys’ nebol tu, keby fara bola bývala bohatá. Ba kebys’
            teraz zanechal úrad a o rok ho znovu pýtal, neviem, či bys’ ho dosiahol.“
    </p>
    <p>
     Hostia sa zasmiali, Rastic odvetil: „Správcom majetku farár byť nemusí. Keby sa
            podarilo ešte tú obrezanú veľkomožnosť z toho kaštieľa vypudiť a celý chotár spojiť,
            mohol by richtár byť učený muž, ako po mestách.“
    </p>
    <p>
     „Tak by aj malo byť,“ vmiešala sa pani Peľuchová, „bo tí vaši Chujavania sú už celí
            mešťania. Čoskoro sa tušim i v rúchu prevrhnú.“
    </p>
    <p>
     Rastic pokrútil hlavou: „Nech sa oni len držia svojho národného rúcha. Ono tvorí tiež
            jednu pásku, ktorou malinké Slovensko je k velikému Slovanstvu priviazané. Príbuzné
            rúcho, reč mravy, povery, to všetko udržuje povedomosť jedného pôvodu, národného
            spolunáležania. Okrem toho slovanský kroj je tisíc ráz krajší než u západných národov.
            Francúzskeho sedliaka treba len vidieť, čo to za potvora, v svojich po kolená
            siahajúcich nohavičkách a drevených črievičkách. Náš je proti nemu celý hrdina. Radosť
            vidieť pekného, poriadne oblečeného šuhaja.“
    </p>
    <p>
     „Ale tie ženské,“ zasmiala sa Lukáčová, „mohly by si predsa letnice zaväzovať na
            bedrách, nie pod pazuchami. Zdá sa, že chodia vo vreciach.“
    </p>
    <p>
     „Ani to utieranie nosov,“ zarehotal sa Škorec, „nehodí sa do salónov. Sohne sa ti až
            k zemi, zdvihne letnicu, obráti naopak a vysiaka sa do nej, alebo práve i do košele.“
    </p>
    <p>
     Strhol sa z toho smiech, paničky sa zapýrily, Rastic zakýval hlavou: „Do letníc som
            sa ešte nemiešal. Hľadím len, ako stojí na mojej starkej. Ale to som dosť už porúčal
            dievkam a parobkom, aby si šatky na nos kúpili a nezahadzovali ledabolo, čo páni do
            vrecka kladú.“
    </p>
    <p>
    </p>
   </div>
   <div class="sect1" lang="sk">
    <div class="titlepage">
     <div>
      <div>
       <h2 class="title">
        <a name="id2586014">
        </a>
        XVII
       </h2>
      </div>
     </div>
    </div>
    <p>
    </p>
    <p>
     Predsedajúca tlstá pani Stupnická riekla: „Ten náš dobrý pán farár na všetko obracia
            pozornosť, vyjmúc letnice, na čo zase druhí páni najviac hľadievajú. On je ako spruha v
            hodinách. Ako spruha uvádza do pohybu všetky kolieska: tak on celú obec. Nedá zaháľať
            nikomu, nájde pre každého robotu. Od jedného podniku zachvacuje obec k druhému. A všetko
            sa mu darí, bo postupuje rozumne, obcuje vo všetkom spravodlive a bezzištne, je
            naozajstným otcom všetkých. Nech nám ho Boh na mnohé letá živí!“ S tým vstala.
    </p>
    <p>
     „Sláva!“ vpadli v to všetci a odstrčili stolce.
    </p>
    <p>
     Ako odvetou na to zahučal i na dvore presilný výkrik zo stých hrdiel: „Sláva!“
            Zadunely tri silné výstrely, zaznela čerstvá hudba. To bol výraz srdečnej vďačnosti
            farníkov. Rastic nechcel robiť žiaden hluk, ale oni zaopatrili bez jeho vedomia aj
            mažiare i hudcov a vhrnuli sa vo sviatočnom rúchu do dvora. Mládenci boli podperení,
            dievky v partách, školské deti v tom úbore, v ktorom už ráno boly pozdravily pána
            farára. Postavili sa všetci oproti dverám do polkola po vrstvách, napred školské deti,
            potom dievky, potom mládenci, potom ženy, napokon mužovia. Pri samých vrátach stála ešte
            hŕba otrhaných Cigánov a žobrákov, medzi nimi skľúčený Kožuch a na celom tele sa trasúci
            Lipnický. Humenského nebolo už na svete. Zajac stál s predpásanou belavou záponkou medzi
            domácou čeľaďou. Vzalo to všetko zlý koniec, tí hrdinovia lumpáctva, ktorých sme na
            počiatku boli poznali.
    </p>
    <p>
     Všetci mužskí složili s úctou klobúky, keď holohlaví hostia vyhrnuli sa na povýšené
            predodverie, kde kedysi pán s velikým nosom bol prisluhoval spravodlivosť. Výkriky
            zasekly, hudba utíchla, keď poctivý richtár Hučko so stupňa rukou kývol.
    </p>
    <p>
     Predstúpiac so všetkou úctou pred oslávenca, takto sa mu prihovoril: „Cirkev a obec
            chujavská vyslovujú mojím jazykom vašej velebnosti svoju najsrdečnejšiu vďačnosť a
            najpokornejšiu úctu. Vy ste ten muž, ktorý ste obec povýšili a zvelebili. Boli sme pred
            vaším príchodom tí najbiednejší ľudia. Spustlosť naša bola nesmierna. Chýlilo sa k tomu,
            že všetci klesneme za židovských paholkov. Vy ste nás nielen zo židovskej, lež i z
            panskej poroby vytrhli. Až teraz, vaším pričinením, cítime sa naozaj slobodnými, môžeme
            žiť dôstojne. Znášali ste s hrdinskou vytrvalosťou nerozumný náš odpor. Nedali ste sa
            mýliť ani klebetami ani nevďačnosťou, až ste slávne zvíťazili. Živ vás na mnohé, mnohé
            letá Boh. Pamiatka vaša bude požehnaná medzi nami aj u potomstva nášho. Privolávame vám
            z celej duše: „Sláva!““
    </p>
    <p>
     „Sláva!“ skríkol srdečne celý pestrý zástup.
    </p>
    <p>
     Rastic odvetil pohnutým, rozplývajúcim sa hlasom: „Sladká je po vystálych mnohých
            trudoch a prekonaných prekážkach vďačnosť, akú mi teraz, drahí moji, ústami svojho
            predstaveného prejavujete. Navraciam vám lásku tým, že i ja vzdávam česť vašej dôvere a
            poslušnosti, ktorá jedine mi umožnila vykonať dačo k vášmu prospechu. Ale nechcem, ani
            nemôžem to výlučne samému sebe pripisovať, čo dobrého a pekného sa uskutočnilo. Ja
            samotný nič by som nebol vykonal, keby som nebol našiel verných, oddaných, nezištných
            pomocníkov. Jedným z nich boli ste i vy, richtárko. Jazyk a rameno vaše stály mi vždy k
            službám. Ale hlavní spolubojovníci moji boli a sú títo moji a vaši verní priatelia.“
    </p>
    <p>
     S tým sa objal so Semenákom, Rozumovským a Stupnickým tak, že padnúc si okolo hrdla,
            utvorili kolo.
    </p>
    <p>
     Tisíc hrdiel vyrazilo pritom hromovité sláva, mažiare durkly, hudba zaznela, klobúky
            letely do výšky, ženy a devy plakaly. Porosili sa vzájomnými slzami aj objímajúci sa
            priatelia. Ba málo bys’ našiel suchých očú i na dvore a na povýšenom predodverí.
    </p>
    <p>
    </p>
   </div>
   <div class="footnotes">
    <br/>
    <hr align="left" width="100"/>
    <div class="footnote">
     <p>
      <sup>
       [
       <a class="para" href="#id2582284" name="ftn.id2582284">
        49
       </a>
       ]
      </sup>
      <span class="emphasis">
       <em>
        Nie mládenci v dolománoch
       </em>
      </span>
      — kabátoch, siahajúcich len po
                  driek. Dolománe boly súčiastkou uhorského parádneho obleku.
     </p>
    </div>
    <div class="footnote">
     <p>
      <sup>
       [
       <a class="para" href="#id2582354" name="ftn.id2582354">
        50
       </a>
       ]
      </sup>
      <span class="emphasis">
       <em>
        Starší bratstva Lukáč
       </em>
      </span>
      — bol to senior, duchovný
                  predstavený evanjelického seniorátu (cirkevný útvar, ktorý sa skladá z viacerých
                  cirkevných sborov). Svetským predstaveným seniorátu je seniorálny dozorca. I on, i
                  senior sú volení cirkevní funkcionári.
     </p>
    </div>
    <div class="footnote">
     <p>
      <sup>
       [
       <a class="para" href="#id2582404" name="ftn.id2582404">
        51
       </a>
       ]
      </sup>
      <span class="emphasis">
       <em>
        Najzámožnejšie z našich poľných mestečiek
       </em>
      </span>
      — menších,
                  vidieckych mestečiek. (Podobné je v maďarčine „mezőváros“.)
     </p>
    </div>
    <div class="footnote">
     <p>
      <sup>
       [
       <a class="para" href="#id2582459" name="ftn.id2582459">
        52
       </a>
       ]
      </sup>
      <span class="emphasis">
       <em>
        Ja, učiteľ Semenák, pravotár Stupnický a úradník
                     Rozumovský
       </em>
      </span>
      — hovorí farár Rastic. Všetky tieto priezviská majú svoj
                  význam, nie sú len tak náhodile vzaté. Meno Rastic ukazuje, že zanedbaná,
                  skorheľčená Chujava musela rásť. Rozumovský zdôrazňuje dôležitosť a funkciu rozumu
                  pri prerode obce. Semenák ukazuje, že v dedine bolo treba húževnate rozsievať
                  dobré semeno, aby sa ten prerod vydaril. Napokon Stupnického priezvisko jasne
                  dokumentuje, že štvorčlenný kolektív buditeľov Chujavy musel stupňovite pokračovať
                  vo svojom úsilí, čiže systematicky a plánovite.
     </p>
    </div>
    <div class="footnote">
     <p>
      <sup>
       [
       <a class="para" href="#id2582543" name="ftn.id2582543">
        53
       </a>
       ]
      </sup>
      <span class="emphasis">
       <em>
        „Rozprávaj, brat“, ozvali sa mnohí z farárov
       </em>
      </span>
      — Evanjelickí
                  farári sa medzi sebou oslovovali bratmi. Pani Lukáčová trochu nižšie tiež hovorí
                  „pán brat“, mysliac tým Rastica, kolegu svojho manžela. Rastic sám ďalej tiež
                  oslovuje prítomné: „panie sestry a paničky“ (slečny). (Farár manželku iného farára
                  volal „pani sestra“ a ona jeho oslovovala „pán brat“.)
     </p>
    </div>
    <div class="footnote">
     <p>
      <sup>
       [
       <a class="para" href="#id2582680" name="ftn.id2582680">
        54
       </a>
       ]
      </sup>
      <span class="emphasis">
       <em>
        Frivolné zásady náboženské
       </em>
      </span>
      (z lat. frivolus) — ľahkovážne,
                  klzké zásady
     </p>
    </div>
    <div class="footnote">
     <p>
      <sup>
       [
       <a class="para" href="#id2582748" name="ftn.id2582748">
        55
       </a>
       ]
      </sup>
      <span class="emphasis">
       <em>
        Ako žajdlíček toho smradu
       </em>
      </span>
      — žajdlík je stará miera tekutín
                  (temer 0,35 litra)
     </p>
    </div>
    <div class="footnote">
     <p>
      <sup>
       [
       <a class="para" href="#id2583013" name="ftn.id2583013">
        56
       </a>
       ]
      </sup>
      <span class="emphasis">
       <em>
        Naše kázne, hoc by cicerónske boly
       </em>
      </span>
      — Marcus Tullius Cicero
                  (106 — 43 pr. n. l.) — význačný rímsky politik a jeden z najväčších
                  rečníkov
     </p>
    </div>
    <div class="footnote">
     <p>
      <sup>
       [
       <a class="para" href="#id2583062" name="ftn.id2583062">
        57
       </a>
       ]
      </sup>
      <span class="emphasis">
       <em>
        Ako keď si za to mohol kúpiť funt mäsa
       </em>
      </span>
      — funt je 0,56
                  kg
     </p>
    </div>
    <div class="footnote">
     <p>
      <sup>
       [
       <a class="para" href="#id2583096" name="ftn.id2583096">
        58
       </a>
       ]
      </sup>
      <span class="emphasis">
       <em>
        „Náhrodňom náukobehu“
       </em>
      </span>
      — Náhradnom náukobehu. Záborský sa
                  tu vysmieva z pravopisu vtedajších vládnych šlabikárov a čítaniek. Rozpráva o ich
                  sprznenej reči na viacerých miestach (Faustiáda, Žihadlice, aj iné
                  epigramy).
     </p>
    </div>
    <div class="footnote">
     <p>
      <sup>
       [
       <a class="para" href="#id2583229" name="ftn.id2583229">
        59
       </a>
       ]
      </sup>
      <span class="emphasis">
       <em>
        Dajte jej po štvrtke žita od decka
       </em>
      </span>
      — Jedna štvrtka je
                  10,33 litrov.
     </p>
    </div>
    <div class="footnote">
     <p>
      <sup>
       [
       <a class="para" href="#id2583327" name="ftn.id2583327">
        60
       </a>
       ]
      </sup>
      <span class="emphasis">
       <em>
        Výstav
       </em>
      </span>
      — staré slovo, ktoré uvádza Bernolák vo svojom
                  slovníku vo význame exekúcia
     </p>
    </div>
    <div class="footnote">
     <p>
      <sup>
       [
       <a class="para" href="#id2583407" name="ftn.id2583407">
        61
       </a>
       ]
      </sup>
      <span class="emphasis">
       <em>
        Štyridsať korcov
       </em>
      </span>
      — Bola to stará obilná miera a činila asi
                  štvrtú čiastku gbola (merice). Prešporská merica mala 62,498 litrov a peštianska
                  merica až 93,747 litrov. Korec mohol byť teda tiež väčší alebo menší.
     </p>
    </div>
    <div class="footnote">
     <p>
      <sup>
       [
       <a class="para" href="#id2583537" name="ftn.id2583537">
        62
       </a>
       ]
      </sup>
      <span class="emphasis">
       <em>
        Chceli… driek podržať na večnosť
       </em>
      </span>
      — Driek tu znamená
                  istinu, kapitál.
     </p>
    </div>
    <div class="footnote">
     <p>
      <sup>
       [
       <a class="para" href="#id2583621" name="ftn.id2583621">
        63
       </a>
       ]
      </sup>
      <span class="emphasis">
       <em>
        Ohlásim teda cirkevný sbor
       </em>
      </span>
      — bežne konvent, schôdzka
                  všetkých farníkov niektorého evanjelického cirkevného sboru. Na konvente sa
                  rozhoduje o všetkých sborových veciach.
     </p>
    </div>
    <div class="footnote">
     <p>
      <sup>
       [
       <a class="para" href="#id2583799" name="ftn.id2583799">
        64
       </a>
       ]
      </sup>
      <span class="emphasis">
       <em>
        Rozumel Dávida Schelma
       </em>
      </span>
      — toto priezvisko má tiež svoj
                  smysel. (Der Schelm je po nemecky figliar, šibal a Dávid Schelm bol naozaj
                  prešibaný človek.)
     </p>
    </div>
    <div class="footnote">
     <p>
      <sup>
       [
       <a class="para" href="#id2583888" name="ftn.id2583888">
        65
       </a>
       ]
      </sup>
      <span class="emphasis">
       <em>
        Tí opilí Siléni?
       </em>
      </span>
      — Silén bol podľa predstáv starých Grékov
                  vychovávateľ, pestún a neskôr stály sprievodca boha Baccha. Vynašiel flautovú
                  hudbu. Gréci si ho predstavovali podnapitého.
     </p>
    </div>
    <div class="footnote">
     <p>
      <sup>
       [
       <a class="para" href="#id2583917" name="ftn.id2583917">
        66
       </a>
       ]
      </sup>
      <span class="emphasis">
       <em>
        Keď k majetku samému zaviažete i urbársku časť chotára
       </em>
      </span>
      —
                  Bola to tá časť, ktorou disponovali niekdajší poddaní. (Por. vyššie vysvetlenie
                  pojmu urbár pri hesle: Vyslanstvo od urbárskeho súdu.)
     </p>
    </div>
    <div class="footnote">
     <p>
      <sup>
       [
       <a class="para" href="#id2584501" name="ftn.id2584501">
        67
       </a>
       ]
      </sup>
      <span class="emphasis">
       <em>
        Narucoval
       </em>
      </span>
      — východosl. slovo, ktoré znamená vnucovať,
                  násilne dávať
     </p>
    </div>
    <div class="footnote">
     <p>
      <sup>
       [
       <a class="para" href="#id2584549" name="ftn.id2584549">
        68
       </a>
       ]
      </sup>
      <span class="emphasis">
       <em>
        Teraz dostal úrad pri vrchnom súde
       </em>
      </span>
      — Bola to súdna tabula,
                  neskorší hlavný súd.
     </p>
    </div>
    <div class="footnote">
     <p>
      <sup>
       [
       <a class="para" href="#id2585104" name="ftn.id2585104">
        69
       </a>
       ]
      </sup>
      <span class="emphasis">
       <em>
        I spisba a knižníctvo
       </em>
      </span>
      — literatúra a kníhkupectvá
     </p>
    </div>
    <div class="footnote">
     <p>
      <sup>
       [
       <a class="para" href="#id2585137" name="ftn.id2585137">
        70
       </a>
       ]
      </sup>
      <span class="emphasis">
       <em>
        Jókai celkom pravdive vytýkal
       </em>
      </span>
      — Bol to Móric Jókai (1825 —
                  1904), význačný maďarský romantický autor, veľmi plodný a známy i v
                  cudzine.
     </p>
    </div>
    <div class="footnote">
     <p>
      <sup>
       [
       <a class="para" href="#id2585183" name="ftn.id2585183">
        71
       </a>
       ]
      </sup>
      <span class="emphasis">
       <em>
        Toľko by sme mali dakedajších kráľovských miest
       </em>
      </span>
      — Boly to
                  slobodné kráľovské mestá, pred r. 1848 vyňaté z právomoci stolíc a podriadené
                  priamo uhorskému kráľovi. Tieto mestá boly od r. 1608 zastúpené na uhorskom
                  stavovskom sneme, kde nasledovaly ako korporácia hneď po dvoch zemianskych stavoch
                  (vyššej šľachte a pospolitom zemianstve). Skutočnými občanmi boli v stavovskom
                  Uhorsku len obyvatelia-občania týchto miest.
     </p>
    </div>
    <div class="footnote">
     <p>
      <sup>
       [
       <a class="para" href="#id2585207" name="ftn.id2585207">
        72
       </a>
       ]
      </sup>
      <span class="emphasis">
       <em>
        Všetky poľné obce
       </em>
      </span>
      — čiže vidiecke (maď. mezőváros)
     </p>
    </div>
    <div class="footnote">
     <p>
      <sup>
       [
       <a class="para" href="#id2585293" name="ftn.id2585293">
        73
       </a>
       ]
      </sup>
      <span class="emphasis">
       <em>
        Česko-bratskú, herrnhuterskú spoločnosť práce a imania i
                     pôžitkov
       </em>
      </span>
      — Myslí sa tým obnovená Jednota bratská (Unitas fratrum) so
                  sídlom v saskom Ochranove (Herrnhut, od r. 1722). Ochranovskí uskutočňujú
                  kresťanstvo prakticky, pestujúc bratskú lásku, počestný a bohumilý život. Cirkevná
                  disciplína bola u nich prísna a vzorná. Slobodní bývali u nich spoločne (oddelene
                  podľa pohlavia), v tzv. sboroch, kde sa spoločne vykonávaly i pobožnosti, i
                  práce.
     </p>
    </div>
    <div class="footnote">
     <p>
      <sup>
       [
       <a class="para" href="#id2585496" name="ftn.id2585496">
        74
       </a>
       ]
      </sup>
      <span class="emphasis">
       <em>
        Neporiadne po debrách a kútoch rozmetané dediny
       </em>
      </span>
      — debra je
                  východoslov. výmoľ
     </p>
    </div>
    <div class="footnote">
     <p>
      <sup>
       [
       <a class="para" href="#id2585529" name="ftn.id2585529">
        75
       </a>
       ]
      </sup>
      <span class="emphasis">
       <em>
        Aby ich Tatári a kuruci nenašli
       </em>
      </span>
      — Tatármi sa myslia jednak
                  Mongoli, ktorí v 13. stor. tak hrozne spustošili Uhorsko a jednak Tatári, turecké
                  pomocné vojská cez poldruha storočia tureckej okupácie. Kurucmi sa rozumejú
                  uhorskí povstalci, ktorí (najmä za čias Imricha Thökölyho a Fraňa Rákócziho II.)
                  bojovali proti Habsburgovcom. Názov kuruc pochádza od lat. crux, miles cruciatus
                  (kríž, krížový vojak) a označovalo pôvodne skutočných križiakov, bojujúcich v
                  stredoveku na Východe proti mohamedánom (za tzv. križiackych vojen).
     </p>
    </div>
    <div class="footnote">
     <p>
      <sup>
       [
       <a class="para" href="#id2585667" name="ftn.id2585667">
        76
       </a>
       ]
      </sup>
      <span class="emphasis">
       <em>
        Sklep pre vaše pohodlie
       </em>
      </span>
      — totiž obchod
     </p>
    </div>
    <div class="footnote">
     <p>
      <sup>
       [
       <a class="para" href="#id2585733" name="ftn.id2585733">
        77
       </a>
       ]
      </sup>
      Ku ktorému ste
      <span class="emphasis">
       <em>
        prišli len za svoje krížiky
       </em>
      </span>
      — znamenia
                  ruky, lebo vtedy máloktorý z Chujavanov vedel čítať a písať
     </p>
    </div>
    <div class="footnote">
     <p>
      <sup>
       [
       <a class="para" href="#id2585866" name="ftn.id2585866">
        78
       </a>
       ]
      </sup>
      <span class="emphasis">
       <em>
        Poznať Dzierzonovské pestovanie včiel
       </em>
      </span>
      — Ján Chrisostom
                  Dzierzon (1811 — 1906) — kat. kňaz, popredný včelár v 19. storočí. Vynašiel
                  dokonalejší včelný úl, s pohyblivým dielom a založil celkom novú včelársku teóriu,
                  ktorá sa stala základom prirodzeného, rozumového včelárenia.
     </p>
    </div>
   </div>
  </div>
 </body>
</html>
